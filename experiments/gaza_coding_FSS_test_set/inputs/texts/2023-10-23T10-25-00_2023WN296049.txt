Židé jako lakmusový papírek? Když cítí ohrožení, je v nebezpečí celá společnost

Rozsáhlý teroristický útok na Izrael v sobotu 7. října spustil nebývalou vlnu antisemitismu také v Evropě a v USA. Je nutné si přiznat, že tentokrát nejde o neonacisty jako v minulosti, ale o radikalizovanou muslimskou společnost, která má jiné kulturní hodnoty, a jejich extrémně levicové příznivce a podporovatele. Často tito lidé, přestože využívají řadu výdobytků naší civilizace, se ji následně snaží zničit. Dnešním hostem podcastu Hlas na poušti Milana Mikuleckého je Peter Gyori, hudebník, duchovní a člověk s životní zkušeností ze života v Izraeli.


Hlas na poušti: Peter Gyori

Praha minulý týden zažila průvod příznivců Palestinců, kteří pod dohledem policie beztrestně skandovali protižidovské heslo „od řeky k moři“.

Tím je myšleno, že Palestinský stát by se měl rozkládat od řeky Jordán ke Středozemnímu moři, tedy i na území, kde je dnes stát Izrael. Ten podle nich nemá právo na existenci. Je to taková intelektuální verze hesla „Židi do plynu“.

Židovská komunita tyto signály nenávisti vnímá velice citlivě. Přitom Praha v rámci Evropy je stále pro Židy tím nejsvobodnějším místem v Evropě, ale i zde se situace mění.

Diskuse s Peterem Gyorim se snaží vyhýbat aktuálnímu konfliktu (i když se to zcela nepovede), ale měla by pomoci nahlédnout do judaismu, židovské a židovsko-evropské historie, její současnosti, a ne zcela radostné budoucnosti.

Co také zazní v tomto díle:

Od mytí záchodů v Izraeli na prestižní školu v Los Angeles.Odchod židovských komunit z Evropy vždy signalizoval katastrofu i pro evropské národy.Praha je stále unikátní místo, pokud jde o bezpečnost, nesrovnatelné s Vídní nebo Paříží, ale i tady se to mění k horšímu.Ne všichni muslimové nenávidí Židy. Míra od nenávisti k pochopení roste s bohatstvím a vzděláním. Do Evropy přicházejí ti chudí a nevzdělaní.Židovská komunita, kdekoliv na světě, je v době míru názorově roztříštěná. Stále platí, dva židé, tři názory, čtyři politické strany.Evropští Židé se pokoušeli asimilovat, neodlišovat se. Bohužel v časech krize jim to stejně nepomohlo.Židovské komunity po světě vnímaly Izrael jako bezpečné místo, kam se mohou uchýlit v případě nebezpečí. Tato víra je nyní narušena.Evropa si přijímáním lidí, kteří ji nenávidí, zadělává na velký problém. Na problém, který v řadě zemí EU již nemá dobré řešení.Vyplácení peněz a posílání pomoci ze strany EU Palestincům, aniž by napřed došlo například k propuštění rukojmích, kteří jsou držiteli evropských pasů, je akt zbabělosti.
Pusťte si dnešní díl podcastu Hlas na poušti v našem přehrávači.

Odebírejte Hlas také na Spotify nebo Apple Podcastech. Zapněte si v telefonu upozornění, ať Vám žádný díl neuteče.

Hlas na poušti – boxík

Milan Mikulecký má zkušenosti z manažerských pozic v byznysu i státní správě, a to jak v České republice, tak v zahraničí. Se svými hosty diskutuje před kamerou a mikrofonem bez ohledu na dnešní většinové názory. Hlas volajícího na poušti je historicky vyjádřením toho, kdy někteří lidé hlasitě upozorňovali ostatní na nebezpečí, do kterého se jejich společenství dostává, a nebyli včas vyslyšeni. Každý týden otevíráme nové téma.

Poslechněte si také naše další podcasty:

Dobojováno / V českém znění / PMS / Zloději životů / Neklepat! / Zbytečná válka / PoliTalk / Slepá mapa / Historie / Očima Saši Mitrofanova / Chuťovky / Hlas na poušti / Pod svícnem

