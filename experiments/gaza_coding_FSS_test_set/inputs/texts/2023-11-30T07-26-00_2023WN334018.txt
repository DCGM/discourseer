Útočníci postřelili v Jeruzalémě na zastávce autobusu sedm lidí

Sedm lidí bylo ve čtvrtek ráno postřeleno neznámými útočníky na příjezdu do Jeruzaléma. Ve městě i celém regionu panuje zvýšené napětí kvůli válce mezi Izraelem a palestinským teroristickým hnutím Hamás.


K útoku došlo na autobusové zastávce na Weizmanově silnici nedaleko vjezdu do Jeruzaléma.

Podle údajů zveřejněných izraelskou záchrannou službou Magen David Adom bylo postřeleno celkem sedm lidí. Dvě osoby v kritickém stavu jsou ošetřovány na místě.

Dalších pět zdravotničtí záchranáři převezli do nemocnice ve vážném, středně těžkém a lehkém stavu.

Podle prvních zpráv bezpečnostní síly na místě zastřelily nejméně dva palestinské ozbrojence.

Jiné zprávy hovoří o více místech útoku, napsal na svém webu list The Times of Israel.



