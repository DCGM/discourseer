1.5. Vedení ODS: Zvolte Klause opět prezidentem
TISK , Datum: 02.04.2007 , Zdroj: Mladá fronta DNES , Strana: 2 , Autor: (čer) , Vytištěno: 171 085 , Prodáno: 144 292 , Infotype: Nepojmenováno , Datum
importu: 01.01.0001 00:00 , Čtenost: 612 533 , Rubrika: Z  domova , Země: Česko , GRP: 6,81
Chomutov - Prezident Václav Klaus získal v sobotu od vedení ODS podporu své další kandidatury. Výkonná rada občanských
demokratů na jednání v Chomutově vyzvala své zákonodárce, aby začali pracovat na znovuzvolení čestného předsedy ODS
prezidentem.
„Výkonná rada vyzývá poslanecký a senátorský klub ODS, aby projednaly a navrhly kandidaturu Václava Klause na funkci
prezidenta České republiky,“ předčítal novinářům premiér Mirek Topolánek.
„My ho nenavrhujeme. To jako výkonná rada ani nemůžeme. Ale vyzýváme k tomu naše poslance a senátory,“ řekl ještě při
tiskové konferenci.

Za spolupráci s KSČM konec

Vedení ODS při svém chomutovském jednání také potrestalo dvě své organizace za spolupráci s komunisty v komunální
politice. Licenci odebralo a tím fakticky zrušilo dvě místní sdružení občanských demokratů na Olomoucku – v Zábřehu a
Dubicku. Celkem takto občanští demokraté spolupracují v šedesáti pěti městech a obcích. Rušení místních buněk tak zřejmě
bude pokračovat.
Výkonná rada neměla podle Topolánka nejmenší pochybnost při odebrání licence. „V tomto smyslu diskuse nebyla. Diskuse
byla spíše o tom, jak v tom procesu pokračovat,“ uvedl Topolánek.
Celkem takto občanští demokraté spolupracují v šedesáti pěti městech a obcích.
Starosta Dubicka Josef Sobotík však tvrdí, že spolupráce s komunistou v radě byla nutná. „Naším koaličním partnerem je KDU-
ČSL. Její zástupce požadoval barevnou radu. Proto je v pětičlenné radě kromě tří členů ODS i jeden komunista,“ uvedl. Verdikt
překvapil i starostu Zábřehu Zdeňka Koláře.