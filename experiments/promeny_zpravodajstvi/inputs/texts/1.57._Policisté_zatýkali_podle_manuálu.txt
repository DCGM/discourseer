1.57. Policisté zatýkali podle manuálu
TISK , Datum: 02.04.2007 , Zdroj: Lidové noviny , Strana: 1 , Autor: JIŘÍ REICHL , Vytištěno: 104 991 , Prodáno: 65 550 , Infotype: Nepojmenováno ,
Datum importu: 01.01.0001 00:00 , Čtenost: 203 346 , Rubrika: Titulní  strana , Země: Česko , GRP: 2,26
PRAHA Místo na demonstraci skončili v sobotu dva mladí stoupenci krajní pravice v policejní cele. Ozdobili totiž svůj oděv
neonacistickými symboly a policisté vybavení novou protiextremistickou brožurkou je zadrželi krátce po jejich příjezdu do
Neratovic, kde chtěli protestovat.
Takový je pravděpodobně první hmatatelný výsledek užívání manuálu „Symboly používané extremisty na území ČR v
současnosti“. Vydalo ho ministerstvo vnitra v nákladu 15 tisíc kusů a měl by pomoci zejména řadovým policistům rozpoznávat
extremisty. „Manuál přehledně zobrazuje symboly nejen pravicového, ale i levicového extremismu. Má to být kapesní pomocník
pro policisty, který jim umožní rychle se orientovat v tom, co nášivky a vlajky používané určitou skupinou lidí znamenají a jestli
je lze považovat za extremistické,“ prohlásil Michal Mazel, ředitel odboru, který materiál připravil a manuál vydal.

Čtěte Téma na straně 3

***

Jak poznat nacistu

Brožura obsahuje vedle vysvětlujících textů i souhrn „zakázaných“ symbolů. Ten by měli mít hlídkující policisté stále po ruce.