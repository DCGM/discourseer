1.62. Policejní šéf by měl být ve funkci jen několik let
TISK , Datum: 02.04.2007 , Zdroj: Lidové noviny , Strana: 5 , Autor: čtk , Vytištěno: 104 991 , Prodáno: 65 550 , Infotype: Nepojmenováno , Datum importu:
01.01.0001 00:00 , Čtenost: 203 346 , Rubrika: Domov , Země: Česko , GRP: 2,26
PRAHA Policejní prezident by měl být v budoucnu jmenován na dobu určitou. Shodli se na tom při debatě v České televizi
ministr vnitra Ivan Langer (ODS) a jeho předchůdce a stínový ministr ČSSD František Bublan. Oba také soudí, že by se jeho
funkční období nemělo překrývat s funkčním obdobím vlády.
„Dokonce přemýšlím, zda by nový policejní prezident neměl být startem nové praxe, která by říkala, že jde do této funkce na
dobu časově omezenou,“ uvedl Langer. Přicházel by do funkce „s jasným úkolem“ a odcházel by z ní do jiné policejné funkce,
vysvětloval.
Jednou z variant podle Langra je, že by byl policejní prezident jmenován na čtyři roky. Bublan se klonil spíše k šestiletému
období. Langer ale poukázal, že na čtyři roky je například jmenován náčelník generálního štábu armády.
Bublan, který vede sněmovní výbor pro bezpečnost, podotkl, že bývá zvykem projednat jmenování nového šéfa policie v tomto
výboru. „Není to nutnost, ale je to zvyk,“ dodal. Langer si prý dovede představit i tento postup, i když nový služební zákon dává
tuto pravomoc ministrovi.
Dosavadní policejní prezident Vladislav Husák rezignoval koncem března. Uvedl, že tak reaguje na mediální tlak, protože
nechce poškodit dobré jméno policie. Langer míní, že nového policejního prezidenta představí do konce měsíce.