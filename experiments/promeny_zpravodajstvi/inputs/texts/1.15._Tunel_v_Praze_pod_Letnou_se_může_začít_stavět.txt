1.15. Tunel v Praze pod Letnou se může začít stavět
TISK , Datum: 02.04.2007 , Zdroj: Mladá fronta DNES , Strana: 5 , Autor: (peš) , Vytištěno: 171 085 , Prodáno: 144 292 , Infotype: Nepojmenováno ,
Datum importu: 01.01.0001 00:00 , Čtenost: 612 533 , Rubrika: Z  domova , Země: Česko , GRP: 6,81
Praha - Pro tisíce řidičů, kteří musí stát v kolonách při průjezdu hlavním městem, je to dobrá zpráva. Ministerstvo dopravy totiž
zamítlo odvolání odpůrců výstavby silničního okruhu, kteří protestují proti budování velkokapacitní silnice v tunelu pod Letnou.
Stavba tak může začít.
„Zahájení stavby má už rok zpoždění,“ stěžuje si Jiří Toman z pražského magistrátu, který by se měl dnes seznámit se
stanoviskem ministerstva. Proti stavbě vystoupilo několik občanských sdružení v čele s Ateliérem pro životní prostředí. „Silnice
zavede do centra města tranzitní dopravu,“ upozorňuje právní zástupce Ateliéru Petr Kužvart, který již plánuje správní žalobu
proti výstavbě.
Úsek dlouhý 6,4 kilometru mají dělníci dokončit v roce 2010, stavba přijde zhruba na 26 miliard korun.