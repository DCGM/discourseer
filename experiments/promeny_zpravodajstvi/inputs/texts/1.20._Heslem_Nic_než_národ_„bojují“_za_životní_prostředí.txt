1.20. Heslem Nic než národ „bojují“ za životní prostředí
TISK , Datum: 02.04.2007 , Zdroj: Mladá fronta DNES , Strana: 3 , Autor: IVANA FARYOVÁ , Vytištěno: 171 085 , Prodáno: 144 292 , Infotype:
Nepojmenováno , Datum importu: 01.01.0001 00:00 , Čtenost: 612 533 , Rubrika: Z  domova , Země: Česko , GRP: 6,81
Neratovice - Přišli protestovat proti devastaci životního prostředí, ale při pochodu městem z jejich řad zaznívala jen hesla Nic
než národ a také Bílé Čechy.
Zhruba stovka pravicových radikálů ze sdružení Národní korporativismus se v sobotu sešla na ohlášeném srazu v Neratovicích
na Mělnicku. Čekalo na ně tři sta policistů. K obávanému střetu s anarchisty nedošlo. Ti totiž nepřijeli. „Zaznamenali jsme jen
pět anarchistů,“ řekl ředitel mělnické policie Jan Marták.
Dva z extremistů skončili s pouty na rukou v policejním autě hned poté, co se skupina vydala na pochod z nádraží do centra
města. „Zadrželi jsme je kvůli symbolice na jejich tričkách. Je podezření, že směřuje k propagaci fašismu,“ řekl Marták. Symboly
už viděl znalec a oba zatčení budou zřejmě obviněni.
Policie zadržela i dalšího účastníka demonstrace, který řídil, ačkoli k tomu neměl oprávnění.
Šéf národních korporativistů Jiří Petřivalský si žádných problémů ani po zatčení dvou „svých“ lidí nevšiml. „Žádné konflikty s
policií jsem neviděl, naším cílem není vyhledávat nějaké střety. Ale může se stát, že jsou to výstřelky některých jedinců,“ řekl.
„Jsme tu proto, abychom vyjádřili znepokojení nad pokračující devastací životního prostředí,“ dodal. Na otázku, proč tedy při
pochodu nezazněla žádná hesla na téma ekologie, odpověděl: „Důležité bylo, co jste k tomu slyšeli v projevu.“
Poté, když kdosi z davu začal vykřikovat heslo Bílé Čechy, shromáždění okamžitě oficiálně ukončil. „Zaznělo to až po akci a byla
to záležitost několika jednotlivců,“ řekl Petřivalský. Tak to také vysvětlil policii.
„Autora výkřiku se nám bohužel nepodařilo identifikovat, ale dál na tom pracujeme,“ poznamenal policejní šéf Jan Marták.