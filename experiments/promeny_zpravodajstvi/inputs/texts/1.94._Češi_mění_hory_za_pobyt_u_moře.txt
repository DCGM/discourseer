1.94. Češi mění hory za pobyt u moře
TISK , Datum: 02.04.2007 , Zdroj: Hospodářské noviny , Strana: 19 , Autor: Hana Vorlíčková, Olga Skalková , Vytištěno: 74 846 , Prodáno: 60 258 ,
Infotype: Nepojmenováno , Datum importu: 01.01.0001 00:00 , Čtenost: 152 984 , Rubrika: Z  domova , Země: Česko , GRP: 1,70
CESTOVNÍ RUCH

PRAHA, 2. 4. 2007

Dvakrát za rok k moři? Pro desítky tisíc Čechů to letos nebude nic neobvyklého. Potvrzují to zástupci většiny cestovních
kanceláří.
Důvodem jsou především rostoucí příjmy domácností a letošní mírná zima. »Řada našich klientů počítala s tím, že odjede na
hory. Poté rezervace zimní dovolené na horách rušila a vybírala pobyty u moře,« říká například Tomáš Brejcha, mluvčí
Čedoku. Obdobně reagují i jeho kolegové z konkurenčních firem.
»Nejčastějším případem je kombinace zimní dovolené u exotických moří s letní dovolenou ve Středomoří. V exotice převažují
Egypt, Emiráty, Karibik, Thajsko a Keňa. Ve Středomoří je to Španělsko, Řecko, Bulharsko, Turecko a Chorvatsko,« upřesňuje
za Čedok jeho generální ředitel Miroslav Res.
Letní dovolené si přitom Češi letos kupovali ve velkém již na začátku roku, kdy cestovní kanceláře poskytovaly deseti- až
patnáctiprocentní slevy.
Na přelomu března a dubna u většiny kanceláří ale prodej se slevou (takzvané first minute či first moment) končí. V porovnání s
uplynulým rokem se letos množství »firstminutových« dovolených zvýšilo přibližně o třetinu. Celkem tak cestovní kanceláře
vyprodaly více než třicet procent z celkového množství dovolených na léto.
Velké cestovní kanceláře, jako jsou například Čedok, CK Fischer nebo Exim Tours, však dokonce hlásí přibližně dvě třetiny
prodaných dovolených již během »prvního momentu«.
Stále víc Čechů vyráží do ciziny i o Velikonocích. »Proti loňsku jsme v tomto termínu prodali až o čtvrtinu více zájezdů,« říká Jan
Koláčný z Exim Tours. Lidé využívají toho, že mají pracovní volno a na týdenní dovolené mohou několik dnů ušetřit. Pro mnoho
Čechů, kteří Velikonoce stráví v cizině, je to podle něj už letos druhá zahraniční dovolená a další – třetí, plánují ještě na léto.
»Je to termín, když už je u moře pěkné počasí a kdy jim cesta stojí za to,« dodává Koláčný. Největší zájem registruje tento
specialista na moře o Egypt.
Rostoucí poptávku potvrzují i další cestovní kanceláře. »Zájem se přitom soustřeďuje na pobyty v metropolích a v termálních
lázních,« říká Miroslav Res, generální ředitel Čedoku. »Ve srovnání s loňskými Velikonocemi registrujeme nárůst poptávky o
dvacet procent,« říká Dan Plovajko, mluvčí cestovní kanceláře Fischer.
Některé cestovní kanceláře dokonce kvůli velkému zájmu narychlo původní plány navýšily. »Museli jsme operativně přidat lety
do Egypta, abychom poptávku uspokojili. Kromě Egypta je zvýšená poptávka po dovolených na Kanárských ostrovech, v
Dominikánské republice a na Kubě. »Z exotických zájezdů je letošním hitem jednoznačně Kuba. Jen ve velikonočním týdnu
budeme mít v exotických zemích více než stovku klientů,« uvedla Pavlína Pešová z firmy Firotour.
Čím dál víc prorážejí i poznávací zájezdy. Češi už zjistili, že výlety po památkách v Itálii nebo v Řecku jsou nejpříjemnější na
jaře, kdy ještě v těchto místech není tak horko. Jde o trend převzatý ze zahraničí.
»Mezi nejoblíbenějšími jsou velikonoční zájezdy do Nizozemska a dalších zemí Beneluxu, mimořádně velký zájem je o Izrael.
»Letos si hodně lidí vybralo cestu právě v době Velikonoc, protože svátky se posunuly skoro na polovinu dubna, kdy je pro
ježdění po pamětihodnostech už vhodné počasí. V opačném gardu to uvidíme na velkém množství turistů v Praze,« uvedl
Koláčný.

: Hana Vorlíčková, Olga Skalková, www.ihned.cz/autori