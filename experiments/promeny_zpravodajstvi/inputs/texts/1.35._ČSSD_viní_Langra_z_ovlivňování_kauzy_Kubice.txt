1.35. ČSSD viní Langra z ovlivňování kauzy Kubice
TISK , Datum: 02.04.2007 , Zdroj: Právo , Strana: 2 , Autor: (jt) , Vytištěno: 211 017 , Prodáno: 153 477 , Infotype: Nepojmenováno , Datum importu:
01.01.0001 00:00 , Čtenost: 274 441 , Rubrika: Zpravodajství , Země: Česko , GRP: 3,05
PRAHA – ČSSD se chystá podat v souvislosti s vyšetřováním kauzy Kubice trestní oznámení na neznámého pachatele pro
podezření ze zneužívání pravomoci veřejného činitele. Vyzývá také nejvyšší státní zástupkyni Renátu Veseckou, aby zajistila
nezávislost vyšetřování kauzy Kubice, a to například předáním případu jinému policejnímu útvaru.
„Máme obavy, že dochází k ovlivňování vyšetřování ze strany ministra vnitra, pod nějž spadá inspekce ministra, která případ
vyšetřuje, neboť skandalizuje již dopředu vyšetřující policisty a ministr spravedlnosti vyhrožuje veřejně kárnou žalobou jak
státnímu zástupci, tak soudci. A to vše v situaci, kdy neproběhlo vyšetřování,“ uvedl ve svém prohlášení předseda ČSSD Jiří
Paroubek.
Langer jakékoliv ovlivňování vyšetřování odmítl. „Pan Paroubek vůbec netuší, o čem mluví. Pokud totiž mluví o roli Inspekce
ministra vnitra, tak měl už dávno vědět, že ta už celou věc, týkající se policistů, ukončila, a tu věc, která se týkala civilních osob,
předala policejnímu útvaru, který dál šetří únik Kubiceho zprávy,“ řekl k tomu včera Langer v České televizi. Dodal, že vlastní
obsah Kubiceho zprávy je nyní prověřován týmem státních zástupců.
Topolánek a Langer v minulých dnech obvinili Paroubka a ministra vnitra jeho vlády Františka Bublana, že mohou za
odposlechy desítek lidí v souvislosti s kauzou Kubice. Potvrdila to zpráva inspekce, kterou Langer ve čtvrtek zveřejnil.
Podle Paroubka se ukazuje, že odposlechy byly nasazeny i na jiná telefonní čísla proto, že si někteří, včetně Langra,
vyměňovali SIM karty a vkládali je do přístrojů svých známých a blízkých. „Výroky nejen Langra, ale i premiéra Mirka Topolánka
jsou nejen nepravdivé, ale mají i účelově ovlivnit vyšetřování případu,“ uvedl Paroubek.