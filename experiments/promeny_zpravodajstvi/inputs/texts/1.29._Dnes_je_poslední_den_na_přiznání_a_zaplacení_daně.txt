1.29. Dnes je poslední den na přiznání a zaplacení daně
TISK , Datum: 02.04.2007 , Zdroj: Právo , Strana: 4 , Autor: (vč) , Vytištěno: 211 017 , Prodáno: 153 477 , Infotype: Nepojmenováno , Datum importu:
01.01.0001 00:00 , Čtenost: 274 441 , Rubrika: Zpravodajství , Země: Česko , GRP: 3,05
Dnes mají lidé, kterým přiznání nezpracovává a neodevzdává daňový poradce či advokát, poslední možnost včas podat
přiznání k dani z příjmů za loňský rok a současně daň zaplatit.
Termín je proti jiným letům posunutý proto, že 31. březen připadl letos na sobotu a v takovém případě se termín prodlužuje na
první pracovní den po víkendu.
Finanční úřady v okresních městech byly v sobotu dopoledne mimořádně otevřené, aby umožnily poplatníkům si vše vyřídit už
o víkendu a tím zmenšily jejich dnešní nápor. Stovky až tisíce lidí tuto možnost možnost také využily.
Na finančních úřadech se dnes očekávají velké fronty. Kdo se jim chce vyhnout, může přiznání poslat poštou, nejlépe
doporučeně. Pro posuzování, zda bylo přiznání podáno včas, rozhoduje razítko pošty.
Ani kvůli zaplacení daně není třeba chodit na berní úřad. Výhodné je uhradit dlužnou částku na poště daňovou složenkou,
která je bezplatná. K jejímu podání je třeba znát číslo účtu finančního úřadu.