1.14. Velikonoce budou slunečné
TISK , Datum: 02.04.2007 , Zdroj: Mladá fronta DNES , Strana: 5 , Autor: (iDNES, ČTK) , Vytištěno: 171 085 , Prodáno: 144 292 , Infotype:
Nepojmenováno , Datum importu: 01.01.0001 00:00 , Čtenost: 612 533 , Rubrika: Z  domova , Země: Česko , GRP: 6,81
Pěkné počasí by podle měsíční předpovědi meteorologů mělo vydržet až do konce dubna

Praha - Letošní Velikonoce bude provázet slunečné počasí. A mělo by vydržet až do konce dubna. Obloha se zatáhne jen na
několik dní a teploty by neměly klesnout pod 10 stupňů Celsia.
Dnes bude svítit sluníčko po celém Česku. Odpolední teploty by se měly vyšplhat na příjemných 13 až 17 stupňů.
Od úterý bude postupně od severu přicházet studená fronta. Ráno bude ještě obloha jasná, postupně se však místy zatáhne a
na severovýchodě se objeví přeháňky. Meteorologové předpovídají, že odpoledne bude mezi 11 a 15 stupni.
Nižší teploty naopak může Česko čekat ve středu. Navzdory slunečné obloze se ochladí. Během dne se bude od severozápadu
obloha zatahovat, místy zaprší a na horách by mohlo i sněžit. Noční teploty se budou pohybovat kolem nuly, denní vystoupí na
8 až 12 stupňů.
„Od čtvrtka až do začátku následujícího týdne by mělo být většinou polojasno, při zvětšené oblačnosti by se ojediněle mohly
vyskytnout přeháňky. Noční teploty se budou pohybovat kolem nuly,“ uvedl pro iDNES.cz Pavel Jovanovič z Českého
hydrometeorologického ústavu.
Nejvyšší odpolední teploty budou ještě ve čtvrtek nižší, kolem 11 až 15 stupňů, v dalších dnech však už vystoupí na 13 až 17
stupňů.

Oblačno a přeháňky

Ve druhé dubnové dekádě očekáváme spíše více oblačnosti, oblačno až zataženo s občasným deštěm, respektive přeháňkami.
Na horách mohou být srážky ještě přechodně sněhové. Noční teploty mezi 5 a minus jedním stupněm, odpolední mezi 8 až 14
stupni Celsia.
Třetí dubnová dekáda bude pravděpodobně ve znamení oblačného až polojasného počasí, zpočátku místy, později jen
ojediněle přeháňky. Noční teploty už by se měly udržet nad nulou, odpolední vystoupí na 12 až 18 stupňů.

V Krkonoších se lyžuje

Na sjezdovkách v hlavních střediscích Krkonoš je dostatek sněhu a vleky by v nich měly jet i o velikonočních svátcích příští
týden. Tento víkend si za slunečného počasí do Krkonoš přijely zalyžovat tisíce lidí.
„Nejlepší lyžování bylo po ránu, kdy byl sníh ztuhlý. Pak z něj sluníčko dělá kaši,“ řekl včera šéf vleků v Peci pod Sněžkou
František Vambera. Vleky chtějí udržet v provozu až do Velikonočního pondělí.
Lyžovat se bude příští týden i v areálech v Horních Mísečkách, špindlerovském Svatém Petru a na Černé hoře. Proti hlavní
sezoně ceny vleků klesly, někde až o polovinu. Slušné podmínky k jarnímu lyžování mají i běžkaři na hřebenech Krkonoš, na
kterých stále leží kolem 140 centimetrů sněhu. Na hřebeni Orlických hor zbývá asi 40 centimetrů sněhu.
Lyžovat se ještě dá i v Jeseníkách. „Počasí je ideální a na Ovčárně jsou ideální také sněhové podmínky. Lyžuje se i na
Ramzové a v Petříkově,“ uvedl dispečer Horské služby Jeseníky Pavel Řeha. Do terénu podle něj mohou vyrazit i běžkaři.

* Jaké bude počasí

úterý skoro jasno, během dne od severu polojasno až oblačno, ojediněle přeháňky, nejvyšší teploty 12 až 16 stupňů
středa polojasno, ojediněle přeháňky, od 600 m sněhové, nejvyšší teploty 7 až 11 stupňů
čtvrtek převážně polojasno, nejvyšší denní teploty 10 až 14 stupňů
Zdroj: ČHMÚ