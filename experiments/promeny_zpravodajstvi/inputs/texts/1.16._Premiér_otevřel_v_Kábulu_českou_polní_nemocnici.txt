1.16. Premiér otevřel v Kábulu českou polní nemocnici
TISK , Datum: 02.04.2007 , Zdroj: Mladá fronta DNES , Strana: 4 , Autor: (ČTK) , Vytištěno: 171 085 , Prodáno: 144 292 , Infotype: Nepojmenováno ,
Datum importu: 01.01.0001 00:00 , Čtenost: 612 533 , Rubrika: Z  domova , Země: Česko , GRP: 6,81
Kábul - Premiér Mirek Topolánek včera symbolicky zahájil činnost české polní nemocnice na letišti v afghánském hlavním
městě Kábulu. Nemocnice bude ošetřovat především zraněné a nemocné alianční vojáky.
Premiér se také zúčastnil ceremoniálu, kterým Česko předalo po čtyřech měsících velení nad letištěm Norsku.
Topolánek působení českých vojáků v Afghánistánu pochválil: „Jsem hrdý na to, co tady naše řízení letiště v rámci
mnohonárodních sil dokázalo,“ řekl novinářům.
Podle Topolánka členové českých kontingentů v Afghánistánu mají s působením v zahraničí velké zkušenosti. „Většina těch lidí
není na první misi. Jsou to lidé, kteří tím žijí,“ uvedl. Topolánek se domnívá, že vojáci v Afghánistánu dělají Česku dobrou
reklamu. „Svým dílem plníme to, co je potřeba,“ dodal. Premiér považuje za pozitivní, že v zemi spolupracují různé národy v
rámci NATO a OSN.
„Afghánistán obecně je určitou laboratoří řešení nejrůznějších krizí ve světě,“ řekl.
Sedmačtyřicetičlenná česká jednotka, která fungovala v rámci Mezinárodních sil pro podporu bezpečnosti Afghánistánu (ISAF),
řídila činnost 500 vojáků a specialistů z přibližně 20 členských států NATO a z Afghánistánu.
Na letišti v Kábulu působí také specialisté na meteorologické a ženijní zabezpečení. A nyní v Kábulu již také funguje česká polní
nemocnice. Členové tohoto kontingentu přijeli do afghánské metropole postupně během března. Areál nemocnice vybudovali
za čtrnáct dní.