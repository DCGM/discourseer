1.67. Vybrali si hezký název, říká jeho autor Zeman
TISK , Datum: 02.04.2007 , Zdroj: Lidové noviny , Strana: 2 , Autor: pdk , Vytištěno: 104 991 , Prodáno: 65 550 , Infotype: Nepojmenováno , Datum
importu: 01.01.0001 00:00 , Čtenost: 203 346 , Rubrika: Politika , Země: Česko , GRP: 2,26
Že kvůli mně ČSSD neplakala? Nebudu se k tomu vyjadřovat, říká Miloš Zeman.

* LN Polichotilo vám, že si Jana Volfová a její strana vybraly název Strana důstojného života, který jste vymyslel vy?

To je hezký název. Velmi hezký název.

* LN Jaké této straně dáváte šance?

Já jsem jasně řekl, že nebudu říkat žádná politická prohlášení. Budete se s tím muset smířit.

* LN Také se neptám na prohlášení politika, ale na prohlášení prognostika...

No to je samozřejmě totéž.

* LN Nebyl jste trochu zklamán, že minulý týden na sjezdu ČSSD po vašem odchodu nikdo ani neplakal, ani vás nevyzýval k
návratu?

Pokud se někdo domnívá, že se teď budu vyjadřovat ke všemu, bude zklamán. Protože já se nebudu vyjadřovat k ničemu. Já
jsem jenom za poslední týden odmítl asi třicet žádostí o rozhovory a doufám, že už žádné nebudou. A musím se vám přiznat, že
jsem je odmítl s chutí. Znáte přece můj vztah k novinářům...

* LN Takže vám nebylo ani trochu líto, že vás na sjezdu ČSSD nikdo nevyzýval: Miloši, vrať se, bez tebe jsme bezradní?

Vzhledem k tomu, že jsem na sjezdu nebyl, tak nevidím důvod, proč bych se k němu měl vyjadřovat.

* LN Nechci, abyste se vyjadřoval ke sjezdu nebo k politice ČSSD. Ptám se, jestli vás lidsky nemrzí, že vás bývalí spolustraníci
okázale nevyzývali k návratu...

Pane redaktore, mě teď procházka krásnou jarní přírodou zajímá daleko víc než celá česká politika.