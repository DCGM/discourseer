1.66. Po zádech důchodců
TISK , Datum: 02.04.2007 , Zdroj: Lidové noviny , Strana: 2 , Autor: Petr Kolář , Vytištěno: 104 991 , Prodáno: 65 550 , Infotype: Nepojmenováno , Datum
importu: 01.01.0001 00:00 , Čtenost: 203 346 , Rubrika: Politika , Země: Česko , GRP: 2,26
Jana Volfová se do velké politiky vrátí jen stěží

KOMENTÁŘE LN

Od vzniku nové strany bývalé poslankyně ČSSD se možná neprávem mnoho očekávalo. Ne snad kvůli Volfové samé, ale kvůli
účasti Miloše Zemana na celém projektu. Víkendový ustavující sjezd strany dal ovšem jasně za pravdu Vladimíru Železnému a
Jiřímu Paroubkovi. Ti se před časem vzácně shodli, že od Volfové, byť se Zemanem za zády, jejich stranám žádné nebezpečí
nehrozí.
Několik desítek seniorů, kteří se nijak netajili, že se spíše chtěli opět setkat, popovídat si a vidět naživo Miloše. K tomu hrstka
mladých lidí, z nichž většina neuměla odpovědět ani na to, s jakým programem by chtěli lidi oslovit. Spíš se zdálo, že jim prostě
připadá nesmírně atraktivní zahrát si na členy politické strany. S takovou společností Volfová díru do tuzemské politiky udělá
jen stěží.
Jana Volfová neustále zdůrazňovala, že chtějí politiku dělat jinak než „ti, kteří jsou tam už patnáct let a jde jim jen o vlastní
prospěch“. Sobotní sjezd její strany ale nasvědčoval spíš tomu, že Volfovou ze všeho nejvíc mrzí, že se ve vysoké politice
dlouho neudržela. A že by chtěla mermomocí zpět. I za cenu, že vyšlape po zádech politicky naivních seniorů a opře se o jejich
„generála“. Zhrzeného důchodce z Vysočiny, stále planoucího touhou pomstít se Paroubkovi a zbytku „zrádců“ z ČSSD.

Čtěte „Křehká květinka...“ na str. 2