1.78. Ministerstvo zemědělství změnilo vedení fondu
TISK , Datum: 02.04.2007 , Zdroj: Hospodářské noviny , Strana: 17 , Autor: (čtk) , Vytištěno: 74 846 , Prodáno: 60 258 , Infotype: Nepojmenováno , Datum
importu: 01.01.0001 00:00 , Čtenost: 152 984 , Rubrika: Z  domova , Země: Česko , GRP: 1,70
PRAHA, 2. 4. 2007

Ministerstvo zemědělství provedlo na nedávné valné hromadě personální změny v představenstvu a dozorčí radě Podpůrného
a garančního rolnického a lesnického fondu, jehož je jediným akcionářem. V pětičlenném představenstvu jsou tři noví zástupci
MZe místo tří zástupců nevládních agrárních organizací, kteří byli přesunuti do dozorčí rady fondu. V ní jim naopak uvolnili
místo lidé z ministerstva. Potvrdila to mluvčí MZe Táňa Králová.
Novými členy představenstva PGRLF jsou první náměstek MZe Ivo Hlaváč, ekonomický náměstek MZe Ivo Vrzal a další
zástupce delegovaný ministerstvem Tomáš Šimčík. V představenstvu zůstal jeho předseda, ředitel fondu Petr Buchal, a
místopředseda, vrchní ředitel Správy státního rozpočtu ministerstva financí Bohdan Hejduk. Do dozorčí rady se z
představenstva přesunuli prezident Agrární komory Jan Veleba, další zástupce AK Oldřich Žďárský a Jan Votava z Asociace
soukromého zemědělství. Odvoláni byli tři dosavadní zástupci MZe. Předsedou dozorčí rady je nadále Jaroslav Janáček z
PGRLF a členy zůstali rektor České zemědělské univerzity Jan Hron a Dagmar Volková.
PGRLF zejména podporuje úvěry do zemědělství poskytováním garancí a dotací na úroky.