1.34. Policejní prezident by mohl mít časově omezené funkční období
TISK , Datum: 02.04.2007 , Zdroj: Právo , Strana: 4 , Autor: Jakub Troníček , Vytištěno: 211 017 , Prodáno: 153 477 , Infotype: Nepojmenováno , Datum
importu: 01.01.0001 00:00 , Čtenost: 274 441 , Rubrika: Zpravodajství , Země: Česko , GRP: 3,05
Policejní prezident by měl být v budoucnosti jmenován na dobu určitou.
Včera se na tom v Otázkách Václava Moravce České televize shodli ministr vnitra Ivan Langer (ODS) i jeho předchůdce a
stínový šéf tohoto resortu za ČSSD František Bublan. Oba také soudí, že by se jeho funkční období nemělo překrývat s
funkčním obdobím vlády.
„Přemýšlím, zda by nový policejní prezident neměl být startem nové praxe, která by říkala, že jde do této funkce na dobu
časově omezenou,“ uvedl Langer.
Bublan se zároveň přimlouval za pětileté nebo šestileté období tak, aby nešlo o policejního prezidenta vždy pouze jedné vlády.
Omezený mandát by podle Langra pozitivně ovlivňoval chování a vystupování policejního prezidenta.
Od včerejška je vedením policie pověřen dosavadní náměstek policejního prezidenta pro uniformovanou policii Jan Brázda.
Nového šéfa policie by chtěl Langer vybrat do jednoho měsíce, odmítl přitom, že by jím byl právě Brázda. Vybírá prý zhruba z
deseti lidí, jejich jména ale odmítl uvést.
Ministr zároveň připustil, že by mohl jmenování nového policejního prezidenta projednat i ve sněmovním bezpečnostním
výboru, kterému předsedá právě Bublan. „Není to nutnost, ale je to zvyk,“ řekl Bublan.
Dosavadní policejní prezident Vladislav Husák rezignoval 23. března poté, co vyšlo najevo, že Inspekce ministra vnitra
prověřuje jeho roli v korupční kauze biolíh či únik utajované informace týkající se jistého ruského agenta. Zkoumá se i to,
nakolik jsou problematické Husákovy důvěrné vztahy s bývalou pracovnicí sekretariátu ministerstva vnitra Jitkou Mitiskovou,
která v minulosti pracovala pro StB.