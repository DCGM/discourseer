1.80. ČESKÝ RUCH
TISK , Datum: 02.04.2007 , Zdroj: Hospodářské noviny , Strana: 4 , Autor: Petr Šimůnek , Vytištěno: 74 846 , Prodáno: 60 258 , Infotype: Nepojmenováno
, Datum importu: 01.01.0001 00:00 , Čtenost: 152 984 , Rubrika: Z  domova , Země: Česko , GRP: 1,70
Hrady a zámky se po zimě otevřely, Češi a Moravané je vzali útokem. Řidiči na silnicích už zase jezdí jako piráti, za celý měsíc
zemřelo na vozovkách více lidí než před rokem. S teplým počasím vyjeli motorkáři a hned dva kvůli nepozornosti řidičů v autech
přišli o život. Jiří Čunek se v televizi omluvil kvůli svým výrokům o Romech, nebylo ale zřejmé, jestli to nemyslel jako apríl.
Květnou nedělí začal křesťanům nejdůležitější týden v roce. Mýto přináší spoustu peněz, jen za tři měsíce se vybralo 1,3
miliardy korun. Kamiony se ale snaží ušetřit a komplikují život lidem u silnic, na nichž se ještě dá jezdit zadarmo. Česko drží
rekord v počtu zaregistrovaných ochranných známek na lahůdky, jako jsou štramberské uši nebo pohořelický kapr. Prý si
dokážeme ochránit i slivovici, kterou nás Brusel nechce nechat pálit ze švestek.
Hasiči mají novou práci, čím dál častěji musí odněkud odnést nebo vyprostit obézní pacienty, naposledy 220kilovou ženu
převáželi i s postelí náklaďákem do nemocnice. Přesto si ale lidé uvědomují důležitost péče o tělo: Češi si prý čím dál víc libují v
luxusních masážích a dávají si je vzájemně jako dárek. Lyžaře na horách vystřídali cyklisté. Celý duben bude prý teplo a hezky.
A zvířátka na konec: pražská zoo pokřtila tři kozlíky búrské a mládě žirafy Rotschildovy. Šéf zahrady Petr Fejk očekává letos
zvířecí baby boom a chystá nový pavilon krokodýlům, papouškům, lachtanům, hrochům a slonům. A taky hyenám. Tygr Dick z
brněnské zoo, kterého zranila při páření samice, se zotavuje z těžké operace.