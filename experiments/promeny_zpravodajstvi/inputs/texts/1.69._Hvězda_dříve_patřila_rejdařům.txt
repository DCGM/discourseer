1.69. Hvězda dříve patřila rejdařům
TISK , Datum: 02.04.2007 , Zdroj: Lidové noviny , Strana: 3 , Autor: chl , Vytištěno: 104 991 , Prodáno: 65 550 , Infotype: Nepojmenováno , Datum importu:
01.01.0001 00:00 , Čtenost: 203 346 , Rubrika: Téma , Země: Česko , GRP: 2,26
Boj s extremisty - Jejich grafickou i číselnou symboliku odhaluje nová publikace ministerstva vnitra

PRAHA Rudou hvězdu, srp, kladivo, ale také logo Ligy za internacionálu a další levicové symboly lze považovat za
extremistické.
„Známým symbolem komunismu je i pěticípá rudá hvězda, která byla zřejmě poněkud paradoxně převzata bolševickými ,rudými‘
námořníky z rejdařské symboliky britských loděnic, jež se podílely na stavbě ruského křižníku Aurora,“ píše v manuálu o
extremismu jeho autor Miroslav Mareš.
Podle Mareše je ale nutné hodnotit symboly v širším kontextu jejich použití. „U komunistické symboliky je třeba posuzovat, zda
příslušný směr komunismu hodlá uchopit moc násilím, zda chce po uchopení moci zrušit svobodné volby, nebo zda hlásá
diktaturu proletariátu a vedoucí úlohu jedné stra- ny,“ upozorňuje Mareš. Podle něj v současnosti v Česku působí několik
extrémně levicových organizací, které se pohybují na hraně zákona. Patří mezi ně Komunistická strana Československa,
Komunistická strana Československa Československá strana práce, Komunistický svaz mládeže, Socialistická organizace
pracujících, organizace Revo, Socialistická solidarita a Socialistická alternativa Budoucnost. Mezi nejoslavovanější levicové
svátky dle manuálu patří nejrůznější výročí vztahující se ke vzniku a fungování komunistických režimů. „Pro dogmatické
komunisty je typické datum oslav 7. listopadu, kdy v Rusku převzali moc komunisté,“ dodává Mareš.