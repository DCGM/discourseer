1.99. Česká spořitelna prodlužuje provoz na pobočkách
TISK , Datum: 02.04.2007 , Zdroj: Hospodářské noviny , Strana: 17 , Autor: (ska) , Vytištěno: 74 846 , Prodáno: 60 258 , Infotype: Nepojmenováno ,
Datum importu: 01.01.0001 00:00 , Čtenost: 152 984 , Rubrika: Z  domova , Země: Česko , GRP: 1,70
PRAHA, 2. 4. 2007

Největší banka pro drobné klienty v tuzemsku – Česká spořitelna – se po letech vrací k delší provozní době na pobočkách. Od
začátku tohoto měsíce prodloužila na většině míst otevírací dobu. Nevrací se však k plošnému zavedení jednotné provozní
doby. Úpravy budou podle místních potřeb různé. Na některých zruší polední přestávky, jinde pobočka otevře již v osm hodin
nebo bude zavírat až v šest večer.
Česká spořitelna má rovněž sedm poboček v nákupních centrech po celé zemi, kde nabízí služby celý týden včetně soboty a
neděle. Banka chce tyto pobočky postupně otevřít ve všech bývalých krajských městech. Do dvou let chce banka zvýšit
celkový počet poboček o desítky dalších.
Prodlužování provozní doby v bankách je nyní nový trend. Celý týden má 27 obchodních míst otevřeno v současnosti i
Poštovní spořitelna ze skupiny ČSOB. Ta má v současnosti přes dvacet finančních center, za hlavní distribuční kanál považuje
ovšem 3300 poboček České pošty. Proto její klienti mohou využít i 500 obchodních míst v sobotu. Podle mluvčího spořitelny
Martina Orsága má banka i některé pobočky, které jsou otevřeny téměř nepřetržitě.
Samotná ČSOB má v současnosti 188 poboček pro drobné klienty, přičemž letos by jich měla otevřít dalších až padesát. Má v
nich otevřeno jednotně od 9 do 17 hodin.
Rozšíření provozu chystá letos i Komerční banka. »V blízké době plánujeme prodloužit pracovní dobu déle do podvečerních
hodin a do soboty u několika stávajících poboček,« uvedla Zuzana Čepelková z tiskového oddělení banky.