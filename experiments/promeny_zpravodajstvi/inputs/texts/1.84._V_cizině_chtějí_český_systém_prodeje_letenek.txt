1.84. V cizině chtějí český systém prodeje letenek
TISK , Datum: 02.04.2007 , Zdroj: Hospodářské noviny , Strana: 19 , Autor: (hpv) , Vytištěno: 74 846 , Prodáno: 60 258 , Infotype: Nepojmenováno ,
Datum importu: 01.01.0001 00:00 , Čtenost: 152 984 , Rubrika: Z  domova , Země: Česko , GRP: 1,70
PRAHA, 2. 4. 2007

České on-line rezervační systémy letenek slaví v zahraničí úspěch. V těchto dnech například společnost Asiana, která
provozuje portál letuska.cz, jedná o rozšíření svého systému do Polska a Maďarska. »Jednání o prodeji licence do těchto zemí
právě probíhají. Žádné podrobnosti proto nebudeme zveřejňovat,« říká Zbyněk Pokorný, mluvčí firmy Asiana.
Podle odborníků na letecký trh jsou přitom Maďarsko a Polsko zárukou budoucích výdělků z internetového prodeje. Prodej
letenek přes web je totiž v těchto zemích zatím zanedbatelný a nedosahuje ani pěti procent.
V USA se přes síť prodá více než polovina z celkového počtu letenek. V západní Evropě je to asi třetina, v Česku pak tento
podíl dosahuje přibližně deseti procent. I to je však ve srovnání s Polskem a Maďarskem relativně hodně.
Polsko a Maďarsko přitom nejsou jediné země, kde se systém Asiany používá. Firma již prodala licenci na svůj rezervační portál
do Ruska a Chorvatska. »Cenu licence zveřejňovat nebudeme,« říká Pokorný.
»Licenci na používání rezervačního systému Letuska.cz využívá společnost Travel city – provozovatel největšího ruského
portálu Avantix.ru, zaměřeného na cestování,« tvrdí Pokorný. V Chorvatsku si pak licenční podmínky zakoupila agentura E-
tours pro portál etours.hr.
»Naši partneři v Rusku a Chorvatsku mají od nás zakoupené know-how, webové stránky si však vytvářejí sami,« doplňuje
Pokorný.
V zahraničí fungují i další systémy, než které zavedla před pěti lety na český trh firma Asiana. Například společnost Student
Agency, která provozuje portál Královna.cz, působí i na Slovensku. »Expanzi do dalších zemí zatím nechystáme,« říká Iva
Svobodová ze Student Agency.
Letenky přes web se však neprodávají jen prostřednictvím specializovaných webů. Rezervaci na letadlo si lze zařídit i
prostřednictvím dalších serverů, na kterých lze koupit i dovolenou. V Česku mezi ně mimo jiné patří weby, jako jsou například
NetTravel. cz, Invia.cz., zájezdy.cz, nebo letenky.cz.
Velké množství letenek pak prostřednictvím webu prodávají samy letecké společnosti.