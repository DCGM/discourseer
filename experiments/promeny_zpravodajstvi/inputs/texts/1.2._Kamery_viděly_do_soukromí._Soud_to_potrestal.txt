1.2. Kamery viděly do soukromí. Soud to potrestal
TISK , Datum: 02.04.2007 , Zdroj: Mladá fronta DNES , Strana: 1 , Autor: JAN VACA , Vytištěno: 171 085 , Prodáno: 144 292 , Infotype: Nepojmenováno ,
Datum importu: 01.01.0001 00:00 , Čtenost: 612 533 , Rubrika: Titulní  strana , Země: Česko , GRP: 6,81
Brno - Soud poprvé v Česku zasáhl proti příliš dotěrným bezpečnostním kamerám.
Trest dostalo bytové družstvo v Brně. Kamerami umístěnými na chodbách bytového domu chtělo chránit svůj majetek. Jenže
„elektronické oči“ mohly nahlédnout otevřenými dveřmi i do některých bytů. A navíc o nich nájemníci nevěděli. Družstvo také
uchovávalo nahrávky z kamer příliš dlouho.
Pokutu 180 tisíc korun za příliš dotěrné kamery udělil družstvu nejprve Úřad pro ochranu osobních údajů. Před pár dny jeho
rozhodnutí potvrdil soud. Je to vůbec první podobný rozsudek v Česku.
„Je to precedenční rozhodnutí. Soud jasně řekl, že kamerami nejde narušovat soukromí lidí. To družstvo prostě postupovalo
špatně, když si nezajistilo od nájemníků souhlas s instalováním kamerového systému,“ uvedla Hana Štěpánková z Úřadu pro
ochranu osobních údajů.
Vedení družstva může být rádo, že pokuta je tak nízká. Firmám totiž hrozí až desetimilionový trest.
Bezpečnostních kamer v Česku v poslední době přesto rychle přibývá. V každém velkém městě jsou jich tisíce. A s nimi stoupá
počet prohřešků při jejich používání. Například někteří ředitelé škol chtějí umístit kamery nejen na chodby, ale i do sboroven a
sledovat, co dělají učitelé.
Pokračování na str. A6

Pokračování ze str. 1
V několika městech se vedly spory, zda smějí kamery sledovat šatny krytého bazénu, když právě tam se krade. Úřad vydal
trochu nelogický pokyn: Šatny ano, ale ne sám prostor pro převlékání.
Rozmach kamer souvisí především s poklesem jejich ceny. Pořízení takového systému je nyní otázkou několika tisíců korun. I
kvůli tomu nikdo netuší, kolik „elektronických očí“ vůbec Česko sleduje.
Od loňského listopadu by se sice všichni provozovatelé měli zaregistrovat, jenže ne všichni to zatím udělali. „Jen od konce
ledna se nám přihlásilo 124 různých institucí, které si kamery se záznamovým zařízením koupily. Je mezi nimi hodně škol či
nemocnice,“ uvedla mluvčí úřadu Štěpánková.
: JAN VACA, s přispěním Jakuba Pokorného