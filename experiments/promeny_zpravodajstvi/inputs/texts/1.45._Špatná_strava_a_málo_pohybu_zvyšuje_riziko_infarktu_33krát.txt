1.45. Špatná strava a málo pohybu zvyšuje riziko infarktu 33krát
TISK , Datum: 02.04.2007 , Zdroj: Právo , Strana: 5 , Autor: Václav Pergl , Vytištěno: 211 017 , Prodáno: 153 477 , Infotype: Nepojmenováno , Datum
importu: 01.01.0001 00:00 , Čtenost: 274 441 , Rubrika: Zpravodajství , Země: Česko , GRP: 3,05
Špatná strava a nedostatek pohybu vždy vedou ke kardiovaskulárním onemocněním.
„Třiatřicetkrát stoupá riziko infarktu, když ho částečně máme v genech a ještě se soustavně přejídáme a nepohybujeme,“ řekl
Právu Jan Pirk, přednosta kardiocentra pražského Institutu klinické a experimentální medicíny.
V České republice je výskyt kardiovaskulárních onemocnění v přepočtu na počet obyvatel zhruba dvojnásobný proti vyspělým
státům Evropské unie.
Souvisí to s tím, že více než polovina dospělých obyvatel má nadváhu nebo je obézní, téměř třetina kouří, pětina má vysoký
krevní tlak. To vše jsou rizikové faktory srdečního selhání.
Varovné je, že stoupá i počet lidí s vysokou hladinu cholesterolu v krvi.
„Dokonce už ji má každý druhý dospělý, a přitom když tuto hladinu cholesterolu snížíme o deset procent, sníží se i riziko úmrtí
na kardiovaskulární choroby o 25 procent. To stojí za změnu životosprávy v každém věku,“ řekl Pirk.
Velmi časté jsou i srdeční arytmie. Podle profesora Josefa Kautznera z uvedeného institutu nejčastější je fibrilace srdečních
síní. Má ji asi jedno procento populace, ale nad 60 let už pět procent a nad 70 let deset procent obyvatel.
Těmto lidem hrozí náhlá srdeční smrt. K léčbě arytmií má přispět i nový projekt, kdy z každé krabičky určitého rostlinného tuku,
který je pro zdraví člověka mnohem prospěšnější než živočišný, půjde 25 haléřů na koupi přístrojů Holtrova monitorovacího
systému.
Přístroj Holtr nosí pacient na sobě 24 hodin nebo i týden a počítač pak vyhodnotí stav srdce. Podle toho lékaři nasazují
účinnou léčbu.
„Tato neinvazivní diagnostika je klíčem ke zjištění, v jakém stavu srdce je. Bohužel, čekací lhůty na měření se často neúměrně
prodlužují,“ říká prof. Pirk.
Výtěžek z akce má sloužit právě na nákup těchto přístrojů, které stojí statisíce.