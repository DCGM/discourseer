1.93. Sociolog: Čunek vyvolává rasové démony
TISK , Datum: 02.04.2007 , Zdroj: Hospodářské noviny , Strana: 3 , Autor: Petra Benešová , Vytištěno: 74 846 , Prodáno: 60 258 , Infotype:
Nepojmenováno , Datum importu: 01.01.0001 00:00 , Čtenost: 152 984 , Rubrika: Z  domova , Země: Česko , GRP: 1,70
MÍSTOPŘEDSEDA VLÁDY O ROMECH

PRAHA, 2. 4. 2007

Může se šéf lidovců a místopředseda vlády Jiří Čunek za své výroky o lidech romské národnosti dostat až před soud? Na tom,
zda by za slova o »opálených lidech, kteří rozdělávají na náměstí ohně a dělají binec« mohl být Čunek nakonec stíhán, se
neshodnou ani právníci.

Není to dost silné...

»Rozhodně jsou jeho tvrzení vulgární a v žádném případě se neslučují s politickou kulturou. Nicméně nemají takovou váhu, aby
mohl být kvůli nim souzen,« myslí si právník Miroslav Krutina, který se zabývá ochranou lidských práv.
Naposledy byl před deseti lety za mnohem ostřejší výroky proti Romům stíhán policií člen Sládkovy republikánské strany Josef
Krejsa. Tehdy byla jeho označení jako »Romové jsou připálené topinky, na něž je třeba vzít vidle« posuzována právě jako
hanobení rasy a národa. »Označení připálené topinky není můj výraz, to je výraz skinheadů,« hájil se tehdy Krejsa.
Podle právníka Krutiny však výroky Jiřího Čunka takovou intenzitu neměly. »Aby to mohlo být opravdu žalovatelné, musel by
říci například, že všichni lidé tmavé pleti dělají binec.«
Jiný právnický výklad nabízí ústavní právník Vladimír Baláš. »Mohlo by to být považováno za trestný čin. Podnět ke stíhání by
mohl být v tomto případě podán.«

Latentní rasismus v Česku

Mnohem jasnější názor však na výroky Čunka mají mnozí sociologové. »Politik by měl svými postoji lidi spíše vychovávat, a ne
šířit nebezpečné xenofobní názory,« myslí si socioložka Jiřina Šiklová.
O tom, že Čunkův postoj k Romům může do značné míry ovlivnit i širokou veřejnost, svědčí fakt, že přes devadesát procent
diváků včerejší diskuse na Primě nepovažovalo výroky šéfa lidovců za rasistické. Hlasovací esemesku poslalo na deset tisíc
lidí.
»Jiří Čunek pracuje, ať už vědomě či nevědomě, s relativně vysokým latentním rasismem české majoritní populace,« vysvětluje
sociolog médií Jaromír Volek.
Podle něj Čunek sice nevytváří novou rasovou agendu, ale »jen« oslovuje silně a hluboce zakořeněné xenonofobní představy
nemalé částí »bílých Čechů«. »Jinými slovy tak vyvolává rasové démony, které mohou zvláště u některých minoritních
společenských skupin fungovat jako spouštěč násilného či agresivního chování« dodává.

: Petra Benešová, www.ihned.cz/benesova