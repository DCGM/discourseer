1.59. Zákoník práce dopadl i na hrady
TISK , Datum: 02.04.2007 , Zdroj: Lidové noviny , Strana: 1 , Autor: miš , Vytištěno: 104 991 , Prodáno: 65 550 , Infotype: Nepojmenováno , Datum
importu: 01.01.0001 00:00 , Čtenost: 203 346 , Rubrika: Titulní  strana , Země: Česko , GRP: 2,26
BRNO Hrady a zámky jsou dalším místem, kde nový zákoník práce způsobuje vážné problémy.
Kastelánům hrozí, že v právě zahájené turistické sezoně nebudou mít dostatek kvalitních průvodců. Pokud by se totiž měli držet
zákona, musejí letos zaměstnat dvakrát více sezonních pracovníků než vloni. „Průvodcům brigádníkům nový zákoník na rozdíl
od starého nedává možnost, aby v sezoně mohli odpracovat stejně hodin jako lidé v pracovním poměru. Kvalitní lidé, které
jsme vyškolili, tak najednou budou moci pracovat jen napůl, na dvacet hodin týdně,“ potvrdil LN kastelán brněnského hradu
Veveří Petr Fedor.
Problém se dotýká celého Národního památkového ústavu, který spravuje desítky historických objektů. Do května, kdy začne
turistická sezona naplno, se přitom problém už nemusí podařit vyřešit. Vedení památkářů sice jedná o výjimkách, není však
jisté, zda by mohly začít platit už letos.

Více čtěte na straně 5