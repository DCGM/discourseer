1.47. Opilci napadali policisty
TISK , Datum: 02.04.2007 , Zdroj: Právo , Strana: 4 , Autor: (vor) , Vytištěno: 211 017 , Prodáno: 153 477 , Infotype: Nepojmenováno , Datum importu:
01.01.0001 00:00 , Čtenost: 274 441 , Rubrika: Zpravodajství , Země: Česko , GRP: 3,05
KARLOVY VARY – Celkem tři policejní hlídky byly o víkendu napadeny opilými osobami v Plzni. Zřejmě nejagresivnější byli dva
muži, které policejní hlídka kontrolovala v neděli v půl třetí v noci v Riegrově ulici.
„Při kontrole dva muži fyzicky napadli jednoho z policistů, srazili ho na zem a kopali do něj,“ uvedla mluvčí západočeské policie
Jana Václavová s tím, že policista utrpěl zranění a vyhledal lékařské ošetření.
Mužům zákona se podařilo agresory zpacifikovat, a jelikož oba jevili známky podnapilosti, byli umístěni do protialkoholní
záchytné stanice k vystřízlivění. Útočníci se budou zpovídat z trestných činů výtržnictví a útok na veřejného činitele.
V noci na sobotu podnapilý 39letý muž odmítal prokázat svou totožnost, k čemuž ho blovická policejní hlídka vybídla kvůli
rušení nočního klidu v bytě v ulici Pod Tratí. „Při převozu na oddělení agresor policistu fyzicky napadl, urážel ho vulgárními
výrazy, na muže zákona plival a kopal do sedadel služebního vozidla,“ uvedla Václavová s tím, že muž byl rovněž převezen na
záchytku a obviněn z trestného činu útoku na veřejného činitele.
Dalším případem bylo tentokrát slovní napadení od 49leté ženy, kterou policejní hlídka stavěla v Klostermannově ulici, když
řídila se 3,07 promile alkoholu v krvi. „Řidička urážela policisty velmi vulgárními výrazy, vyhrožovala jim fyzickou likvidací,
zabitím manželek a dětí,“ uzavřela mluvčí s tím, že stejně jako ostatní byla obviněna z trestného činu útoku na veřejného
činitele.