1.40. Mladí farmáři mají vydělat
TISK , Datum: 02.04.2007 , Zdroj: Právo , Strana: 4 , Autor: (ČTK) , Vytištěno: 211 017 , Prodáno: 153 477 , Infotype: Nepojmenováno , Datum importu:
01.01.0001 00:00 , Čtenost: 274 441 , Rubrika: Zpravodajství , Země: Česko , GRP: 3,05
PRAHA – Připravovaná reforma daňového systému by měla obsahovat zrušení daně z převodu nemovitostí v případech, kdy
farmáři přebírají hospodářství od svých otců, kteří ukončují zemědělskou činnost.
Hodlá se o to zasadit ministr zemědělství Petr Gandalovič (ODS). Mladí farmáři by tak ušetřili statisícové až miliónové částky.
„Uvědomujeme si důležitost podpory mladých začínajících zemědělců a zlepšení věkové struktury v zemědělství. Jde o to, aby
peníze, které někdo dostane na dotacích, zpětně neodvedl na daních,“ uvedl Gandalovič. Podle tajemníka Asociace
soukromého zemědělství ČR (ASZ) Jaroslava Šebka mladí farmáři musí v případě větších hospodářství zaplatit daň vyšší než
milión korun.
Daňová úleva by však neměla být jedinou podporou pro mladé farmáře. Ministerstvo zemědělství hodlá totiž také zvýšit
současný objem dotací pro začínající zemědělce.