1.81. Zahraniční dluh Česka stoupl na 1,22 bilionu korun
TISK , Datum: 02.04.2007 , Zdroj: Hospodářské noviny , Strana: 17 , Autor: (čtk) , Vytištěno: 74 846 , Prodáno: 60 258 , Infotype: Nepojmenováno , Datum
importu: 01.01.0001 00:00 , Čtenost: 152 984 , Rubrika: Z  domova , Země: Česko , GRP: 1,70
PRAHA, 2. 4. 2007

Zahraniční dluh České republiky se ke konci minulého roku zvýšil na 1,217 bilionu korun, což představuje 38 procent hrubého
domácího produktu. Meziročně se zahraniční dluh zvýšil o 74,8 miliardy Kč, oznámila v pátek Česká národní banka. Ke konci 3.
čtvrtletí zahraniční dluh činil 1,161 bilionu a jeho podíl na HDP byl 37 procent.
Zahraniční portfoliové a přímé investice putující do Česka byly ve 4. čtvrtletí o 92,6 miliardy korun vyšší než tuzemské investice
v zahraničí. V meziročním srovnání se tak pasivní saldo investiční pozice ČR vůči zahraničí zvýšilo o 198,8 miliardy korun na
1,034 bilionu korun.
»Celkový dluh ČR 1,2 biliónu Kč znamená 38 procent HDP, což je zhruba polovina obvyklé výše v eurozóně,« řekl k tomu
analytik Raiffeisenbank Aleš Michl. Problémem Česka je podle něj rychlost zadlužování, což jde hlavně na bedra vlády. Podniky
se častěji zadlužují k financování expanze především na východní trhy. Zastoupení vládního sektoru na zahraničním dluhu činí
20 procent.