1.53. Říman: o žalobě na EK kvůli emisím rozhodne analýza
TISK , Datum: 02.04.2007 , Zdroj: Právo , Strana: 4 , Autor: (ČTK) , Vytištěno: 211 017 , Prodáno: 153 477 , Infotype: Nepojmenováno , Datum importu:
01.01.0001 00:00 , Čtenost: 274 441 , Rubrika: Zpravodajství , Země: Česko , GRP: 3,05
PRAHA – O podání případné žaloby na Evropskou komisi kvůli přidělení menšího než žádaného počtu emisních povolenek pro
ČR se rozhodne po analýze, která by mohla být hotova zhruba do dvou až tří týdnů.
Analýza má porovnat postup, který EK při určení emisí uplatnila k ČR, s postupy vůči jiným zemím. Řekl to ministr průmyslu a
obchodu Martin Říman (ODS) v nedělním televizním diskusním pořadu Otázky Václava Moravce.
Podle jeho slov EK v případě ČR například nebrala dostatečně v úvahu vysoký podíl průmyslu a plnění závazků vyplývajících z
Kjótského protokolu.
Česko požádalo Brusel o povolenky na zhruba 102 milióny tun emisí kysličníku uhličitého ročně, ale komise je ochotna
souhlasit nejvýše s 86,8 miliónu tun ročně. To je o 14,8 procenta méně, než ČR navrhovala.
První místopředsedkyně Strany zelených a ministryně školství Dana Kuchtová ale namítla, že EK postupovala vůči všem státům
stejně a ČR obdržela o pět procent více povolenek, než její ekonomika spotřebuje. V roce 2005 využily české podniky
povolenky na 82 miliónů tun.
Prezident Svazu průmyslu a obchodu Jaroslav Míl upozornil, že méně přidělených emisních povolenek může vést k odlivu
investic z ČR a systém emisních povolenek označil za neprůhledný. Rozhodnutí EK v oblasti emisí je podle Římana
povzbuzením úvah o vyšším využívání jaderné energie nejen v ČR, ale i v celé Evropě.