1.54. Topolánek už s vulgarismy narazil i u manželky Pavly
TISK , Datum: 02.04.2007 , Zdroj: Právo , Strana: 2 , Autor: (gö, ton) , Vytištěno: 211 017 , Prodáno: 153 477 , Infotype: Nepojmenováno , Datum importu:
01.01.0001 00:00 , Čtenost: 274 441 , Rubrika: Zpravodajství , Země: Česko , GRP: 3,05
PRAHA – Premiéra Mirka Topolánka za jeho chování kritizuje i jeho manželka Pavla, i když nyní spolu nežijí.
„Vulgarismy mi vadily vždycky. Tím, jak se ale chová v poslední době, poškozuje republiku,“ řekla Topolánková sobotnímu
Blesku. Podle ní manžel by měl reprezentovat, když zastává veřejnou funkci, ale „dělá pravý opak“. Je prý ráda, že už se za něj
nemusí „intenzivně stydět“.
Na hlavu premiéra se v posledních dnech za jeho nevhodné chování a vulgarity snáší ostrá kritika ze všech stran. Jeho kolega
z ODS, senátor Jaroslav Kubera předsedu kritizoval například za výrok „Es kommt der Tag“, který použil Topolánek v SMS
zprávě jednomu novináři. Toto výhrůžné úsloví „Přijde den“ používali v minulosti nacisté jako výzvu k připojení Sudet k
německé říši.
„Řada lidí, kteří nás volí, nám kvůli tomu nemusí dát hlas. To je nebezpečné. Lidé to berou citově a řeknou si: Tomuhle volovi
hlas nedám. ODS na tom může tratit,“ nechal se slyšet Kubera v LN.
Zmínil se o tom i na výkonné radě ODS a Topolánek na tuto kritiku reagoval údajně dost bouřlivě. A novinářům pak řekl, že
„žádné takové výroky nikdy neměl“.