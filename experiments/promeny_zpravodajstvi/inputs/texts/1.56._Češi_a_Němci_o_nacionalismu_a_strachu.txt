1.56. Češi a Němci o nacionalismu a strachu
TISK , Datum: 02.04.2007 , Zdroj: Právo , Strana: 4 , Autor: Jan Kovařík , Vytištěno: 211 017 , Prodáno: 153 477 , Infotype: Nepojmenováno , Datum
importu: 01.01.0001 00:00 , Čtenost: 274 441 , Rubrika: Zpravodajství , Země: Česko , GRP: 3,05
Střední Evropou obchází nacionalismus a strach, konstatovali někteří z více než dvou set účastníků brněnské česko-německé
konference na téma Dialog ve střední Evropě. Do třídenní debaty se zapojili i slovenští, polští či rakouští politici a novináři.
Podle českého exministra Cyrila Svobody „se v některých zemích objevují jistá napětí jako důsledek krize politické elity“, která
se přestává ztotožňovat s evropskými hodnotami – doma se podbízí voličům a v zahraničí přísahá na integraci.
Staré členské země EU prý mají strach z rozšiřování Unie. Svoboda soudí, že společnou hodnotou, která by překonala pocit
strachu, je „křesťanství jako určitý životní styl“.
Chystaný prodej zbývajících statisíců hektarů české státní půdy uvítal Bernd Posselt, europoslanec za bavorskou CSU a šéf
Sudetoněmeckého landsmanšaftu.
Ředitel vídeňské Diplomatické akademie Jiří Gruša nadhodil jako jeden z problémů střední Evropy „neschopnost používat
společný jazyk mezi sousedy“, což také znamená shodnout se na výkladu určitých pojmů, jako je např. odsun, stěhování,
vyhnání, pocit viny, a vyzval „zahájit k tomu nový dialog“.
„Žijeme bez válek a jsme nuceni spolupracovat s jinými,“ prohlásil publicista László Szigeti z Bratislavy. Přiznal, že podporoval
bombardování Jugoslávie, jenže dnes ví, že to stálo 40 miliard dolarů a ptá se, zda by nebylo pro Balkán užitečnější místo
bomb investovat tehdy ročně „dvě tři miliardy a možná byl klid.“