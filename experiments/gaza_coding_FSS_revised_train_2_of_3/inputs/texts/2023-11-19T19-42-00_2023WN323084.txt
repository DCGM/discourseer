Izraelci našli pod nemocnicí tunel 55 metrů dlouhý

Izraelská armáda oznámila, že v podzemí nemocnice Šifá v Pásmu Gazy nalezla tunel dlouhý 55 metrů, o kterém se domnívá, že ho využívalo teroristické hnutí Hamás..Podle ní to dokazuje tvrzení izraelských tajných služeb, že Hamás měl pod nemocnicí své vojenské zázemí, píše server The Times of Israel. To ale Hamás odmítá.


Izraelští vojáci tunel podle serveru nalezli při prohledávání nemocnice. Podle armády se "tunel nalézá zhruba deset metrů pod povrchem a na jeho konci jsou obrněné dveře. „Tento druh dveří používá teroristická organizace Hamás, aby zabránila vstupu našich jednotek do svých velitelských stanovišť a podzemních struktur,“ uvedla izraelská armáda.

Tunel je podle vojáků dalším „důkazem nade vše pochybnosti“, že Hamás používal největší nemocnici v Pásmu Gazy pro vojenské účely. Tím si podle armády vzalo zařízení jako živý štít. Hamás dlouhodobě popírá, že má své vojenské základy v nemocnicích.

Největší nemocnici v Pásmu Gazy od soboty opustilo několik tisíc pacientů, lékařů i lidí, kteří tam nalézali úkryt. V zařízení zůstávají tři stovky pacientů, které nebylo možné zatím převést, a několik desítek zdravotníků, píše agentura Reuters.

Mise expertů OSN a Světové zdravotnické organizace (WHO) uvedla v sobotu, že nemocnice nemůže dále fungovat, protože jí chybí voda, jídlo, elektřina i paliva.

V neděli zdravotníci začali evakuaci zhruba tří desítek předčasně narozených dětí. Děti byly převezeny na jih Pásma Gazy a v pondělí bych se jich měla ujmout egyptská porodnice u hraničního přechodu Rafáh.



