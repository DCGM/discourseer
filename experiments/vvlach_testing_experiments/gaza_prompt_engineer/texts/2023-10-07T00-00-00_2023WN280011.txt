Ostřelování Izraele z Pásma Gazy si vyžádalo zraněné

Palestinci vypálili z Pásma Gazy na Izrael v sobotu ráno několik desítek raket. Jedna žena je po zásahu v kritickém stavu, uvedl list Ha´arec. Zranění jsou nejméně tři. Premiér Benjamin Netanjahu kvůli ostřelování svolal nejvýše postavené bezpečnostní činitele.


Sirény zněny na jihu a ve střední části Izraele včetně Tel Avivu a taky v oblasti přiléhající k Pásmu Gazy. Exploze byly podle agentury Reuters slyšet v okolí Tel Avivu a také u Jeruzaléma.

Sedmdesátiletá žena, která je v kritickém stavu, byla zraněna, když z Pásma vypálili Palestinci raketu směrem k domům, kde žila, napsal list Ha´arec.

Další člověk byl zraněn v Kfar Avivu, když bylo zasaženo auto ve kterém jel.

Izraelské úřady potvrdily středně těžké zranění 20letého muže, kterého zasáhl šrapnel.

Na sociálních sítích se šíří záběry vypalování raket i obrázky z Aškelonu, kde jsou vidět auta v plamenech a kde byl zasažen i dům.

K útoku se zatím nikdo nepřihlásil. Izrael z podobných akcí nejčastěji obviňuje radikální hnutí Hamás, které ovládá Pásmo Gazy, mnohdy je však podniká palestinský Islámský džihád.

Ostřelování může souviset s tím, že před padesáti lety začala jomkippurská válka.



