Propalestinští demonstranti opět pochodovali Prahou

Před sídlem ministerstva zahraničí na Loretánském náměstí v Praze na Hradčanech se ve středu sešly asi dvě stovky lidí, kteří demonstrovali za Palestinu. Na místě byli i jednotlivci demonstrující za Izrael.


Propalestinští účastníci se po vyslechnutí projevů vydali dolů z Hradčan směrem na Malostranské náměstí. Měli s sebou transparenty s nápisy Free Palestina nebo Free Gaza. Kolem půl osmé akce na Malostranském náměstí skončila.

Podobnou demonstraci pořádalo uskupení Ne naším jménem! – Za spravedlivý mír na Blízkém východě už poněkolikáté. Počet účastníků bývá víceméně podobný. Na akcích se scházejí cizinci i Češi.

I ve středu dorazili na akci příznivci Izraele, byla jich asi desítka, měli s sebou izraelské vlajky.



