Masakr v Praze pronikl do hlavních zpráv světových médií

O střelbě v budově Filozofické fakulty Univerzity Karlovy v Praze, která si vyžádala 14 mrtvých a 24 zraněných, v pátek informovala všechna významná světová média, včetně britské veřejnoprávní společnosti BBC nebo americké zpravodajské televize CNN, která informace odvysílala jako mimořádné zpravodajství. Světové agentury jako Reuters, AFP nebo DPA přinesly zprávy nejpozději poté, co česká policie informovala o tom, že na místě jsou mrtví a zranění.


Zprávou číslo jedna je dění v české metropoli například pro server nejčtenějšího německého deníku Bild či francouzského deníku Le Monde, ale také na slovenských zpravodajských serverech jako Denník N nebo Aktuality.sk.

Podrobně se události věnovaly i zpravodajské servery ve světě. BBC News ji měl jako hlavní aktualitu. Jako „breaking news“, tedy mimořádné zpravodajství, ji od začátku sledovala americká televize CNN.

Otvírací zprávou je střelba v Praze mimo jiné i na serveru francouzského deníku Le Monde, ale také na slovenských zpravodajských serverech jako Denník N nebo Aktuality.sk.

O střelbě v Praze hojně informovala také izraelská média, včetně zpravodajského webu The Jerusalem Post. Na síti X o vývoji přinášely informace také arabské televize Al-Arabíja a Al-Džazíra nebo indický zpravodajský web The Times of India.



