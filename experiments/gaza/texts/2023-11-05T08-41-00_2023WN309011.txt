Speciál: Válka v Izraeli

Blízký východ je po dlouhá desetiletí oblastí napětí, které často přechází ve válečné konflikty. Válka provázela už vznik Státu Izrael v roce 1948, další boje přinesla v roce 1956 suezská krize a v roce 1967 Šestidenní válka, v roce 1973 pak válka na Jom Kippur.

I po uzavření míru mezi Izraelem a Egyptem však propukaly další konflikty, v letech 1982 a 2006 Izrael podnikl operace na území Libanonu, tvrdými vojenskými údery také trestá raketové ostřelování z Pásma Gazy.

V centru konfliktu mezi židovským státem a arabskými sousedy je palestinská otázka. Palestinci se doposud svého státu nedočkali a stále za něj bojují, přičemž se mnohdy uchylují k teroristickým akcím.

Speciál přibližuje historii střetů od příchodu prvních židovských přistěhovalců, kteří se navraceli do historické domoviny na britském mandátním území Palestina, přes vyhlášení Státu Izrael a všechny války až do roku 2017, kdy zamotané soužití dvou národů na jednom území stále pokračuje bez vidiny řešení. Zachycuje také vývoj palestinského boje za samostatnost. Jeho součástí jsou i profily významných politiků a organizací.

Kapitoly speciálu:

ÚvodHistorieVůdci a osobnostiStrany a hnutíVýznamná místaNáboženství Blízkého východuJazyky
Text: Alex Švamberk a Luděk Fiala



