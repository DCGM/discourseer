Ukrajinci podporují ve válce v Gaze Izrael

Naprostá většina Ukrajinců v průzkumu veřejného mínění věnovaném válce v Gaze uvedla, že sympatizuje s Izraelem. Podporu židovskému státu vyjádřilo 69 procent dotázaných, zatímco Palestině pouhé procento respondentů. Výsledky sondáže zveřejnil list Ukrajinska pravda.


S oběma stranami konfliktu ve stejné míře sympatizuje 18 procent dotázaných, zatímco 12 procent nemá na věc vlastní názor.

Průzkum provedl Kyjevský mezinárodní sociologický institut (KMIS) v období mezi 29. listopadem a 9. prosincem. Dotazováni byli obyvatelé území kontrolovaných Ukrajinou.

Podobný průzkum uskutečnil v Rusku již na konci října nestátní sociologický a analytický ústav Levada-centrum. Podle jeho výsledků „nesympatizuje se žádnou stranou“ 66 procent dotázaných, 21 procent dotázaných podporuje Palestinu a 6 procent respondentů Izrael.

