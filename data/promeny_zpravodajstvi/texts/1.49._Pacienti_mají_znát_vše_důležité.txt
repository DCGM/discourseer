1.49. Pacienti mají znát vše důležité
TISK , Datum: 02.04.2007 , Zdroj: Právo , Strana: 7 , Autor: Václav Pergl , Vytištěno: 211 017 , Prodáno: 153 477 , Infotype: Nepojmenováno , Datum
importu: 01.01.0001 00:00 , Čtenost: 274 441 , Rubrika: Zpravodajství , Země: Česko , GRP: 3,05
S 1. dubnem vstoupila v platnost nová vyhláška ministerstva zdravotnictví, v níž je přesně vymezen postup při nakládání se
zdravotnickou dokumentací.
Vyplývá z ní, že pacient bude vědět o všem důležitém, co se týká jeho zdraví, a bude dávat informovaný souhlas s jednotlivými
kroky léčby.
To bylo i dosud, ale každá nemocnice nebo zdravotnické zařízení si to upravovaly po svém, nikoli jednotně. Vyhláška říká, jak
má zdravotnická dokumentace vypadat.
„Hlavní změna je v lepší úpravě informovaného souhlasu, jenž měl bývalý ministr zdravotnictví David Rath ve své vyhlášce,
kterou nový ministr Julínek upravil,“ řekl Právu mluvčí ministerstva zdravotnictví Tomáš Cikrt.
Nová úprava nezakládá vždy povinnost pro lékaře, aby dělal dlouhé informované souhlasy. „Naopak chceme, aby lékaři s lidmi
více mluvili o zákroku a nemuseli sepisovat papír při píchnutí do prstu,“ řekl Cikrt.
Lékař tedy bude mít větší volnost a na něm záleží, zda podle povahy lékařského zákroku bude chtít na pacientovi písemný
souhlas, nebo ne. U zásadních zákroků, např. operací, takový souhlas musí pacient dát vždy.