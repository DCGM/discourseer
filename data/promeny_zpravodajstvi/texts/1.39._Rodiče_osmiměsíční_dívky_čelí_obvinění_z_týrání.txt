1.39. Rodiče osmiměsíční dívky čelí obvinění z týrání
TISK , Datum: 02.04.2007 , Zdroj: Právo , Strana: 4 , Autor: (kab) , Vytištěno: 211 017 , Prodáno: 153 477 , Infotype: Nepojmenováno , Datum importu:
01.01.0001 00:00 , Čtenost: 274 441 , Rubrika: Zpravodajství , Země: Česko , GRP: 3,05
KRNOV – Ve vazbě skončili v sobotu rodiče osmiměsíční holčičky. Policisté je obvinili z ublížení na zdraví a týrání svěřené
osoby.
Právu to potvrdila mluvčí bruntálské policie Lucie Zgarbová. Rodina se před časem přistěhovala do Krnova v
Moravskoslezském kraji z východoslovenských Michalovců.
Dítě bylo před dvěma měsíci hospitalizováno s popáleninami a rozsáhlým krvácením do mozku. „Měla popáleniny ve tváři i na
rameni a lékaři zjistili také krvácení do mozku a rozsáhlou infekci,“ upřesnila Zgarbová. Protože se stav holčičky postupně
zlepšoval, lékaři ji přibližně před týdnem převezli z jednotky intenzivní péče ostravské fakultní nemocnice do nemocnice v
Krnově. Odtud ji ale rodiče unesli.
V nestřeženém okamžiku miminko schovali pod bundu a utekli s ním. Před tím ještě odpojili hadičku, která dítěti z hlavičky
odsávala hnis.
Policisté oba únosce zatkli na krnovském nádraží a dítě vrátili zpět do péče lékařů. Holčička je v současnosti ve stabilizovaném
stavu a není v ohrožení života.