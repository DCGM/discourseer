1.21. Jak „naučit“ děti číst
TISK , Datum: 02.04.2007 , Zdroj: Mladá fronta DNES , Strana: 4 , Autor: PAVLA KUBÁLKOVÁ , Vytištěno: 171 085 , Prodáno: 144 292 , Infotype:
Nepojmenováno , Datum importu: 01.01.0001 00:00 , Čtenost: 612 533 , Rubrika: Z  domova , Země: Česko , GRP: 6,81
Mezinárodní akce Noc s Andersenem má pomoci zvýšit zájem dětí o knihy

Praha - V knihovně Základní školy Brána jazyků v Praze 1 usedají žáci z šestých a sedmých tříd. Připravují se na besedu se
spisovatelkou Danielou Fischerovou. Na tom by nebylo nic zvláštního, pokud by nebylo půl osmé večer. Zhruba třicet žáků se
tak v pátek večer připojilo k mezinárodní akci Noc s Andersenem. Té se každoročně účastní tisíce dětí v České republice, ale i
na Slovensku nebo v Polsku.
„Naše škola se k této akci letos připojila poprvé. Jejím cílem je přiblížit dětem knihy a četbu a vzbudit u nich zájem o čtení,“ řekla
učitelka Eva Wolfová.
Literární nocování tak začalo právě čtením povídek z knih Daniely Fischerové.
Spisovatelka pak dětem vyprávěla o svém řemesle a diskutovala s nimi o knihách.
Žáci si vyzkoušeli také různé literární „úkoly“. Každá dvojice například musela připsat na tabuli dvojverší k básni tak, aby dávala
básnička celkově nějaký smysl. „Pokud to někoho přestalo bavit, mohl si vzít knížku a číst si,“ dodala Wolfová.
Pak se malí čtenáři vydali s vlastnoručně vyrobenými lampiony na Žofín k pomníku Boženy Němcové a nakonec přespali s
vlastní knihou ve školní tělocvičně.

Knihy vystřídal internet

Projekt Noc s Andersenem vznikl v roce 2000 a odehrál se v uherskohradišťské knihovně. Dnes se ho účastní kolem pěti set
škol, knihoven a dětských domovů.
Učitelé i knihovníci se shodují, že tato akce je jednou z mála, která nějakým způsobem přibližuje knížky dnešním dětem. Všichni
navíc upozorňují na to, že děti už skoro vůbec nečtou. „Z toho, jak málo mladí čtou, je mi až smutno. Stává se mi, že žáci
nevědí, kde můžou knížku sehnat. Knihovny jsou pro ně něco zcela neznámého,“ uvedla učitelka českého jazyka ze Základní
školy Bruntál Alena Buráňová.
Zájem dětí o knihy začaly postupně vytlačovat televize, ale hlavně internet a počítače. Učitelé připisují vinu i rodičům. „Základ je
v rodině. Pokud nejsou děti odmala zvyklé, že jim někdo předčítá, nebo nevidíli rodiče s knihou v ruce, nemůžou k tomu mít
vztah. Ve škole to pak už dohnat nemůžeme,“ vysvětlil češtinář ze Základní školy Borovany v Jihočeském kraji Jan Sluka.
I proto, že nejde děti donutit číst, není už na většině škol povinná četba. Podle kantorů by to ani nemělo velký význam. Obsah
knížek si dnes žáci mohou stáhnout na internetu. „Moji žáci mají seznam doporučené literatury. Ale nutit je do čtení nemůžu.
Například Babičku od Boženy Němcové je číst nepřiměju. Je pro ně těžká a i jazyk už moc vzdálený. Čteme si knihy, které jim
jsou blízké i svou dobou,“ říká češtinářka Alena Buráňová. Hitem mezi školáky tak je Harry Potter nebo Pán prstenů.

„Pokud nejsou děti odmala zvyklé, že jim někdo předčítá, nemůžou k tomu mít vztah. Ve škole to už dohnat nemůžeme.“
češtinář Jan Sluka

Andersenem měla foglarovské téma.