1.44. ČNB v loňském roce skončila ve ztrátě 56,4 miliardy korun
TISK , Datum: 02.04.2007 , Zdroj: Právo , Strana: 5 , Autor: (ČTK) , Vytištěno: 211 017 , Prodáno: 153 477 , Infotype: Nepojmenováno , Datum importu:
01.01.0001 00:00 , Čtenost: 274 441 , Rubrika: Zpravodajství , Země: Česko , GRP: 3,05
PRAHA – Česká národní banka skončila loňské hospodaření s auditovanou ztrátou 56,4 miliardy korun proti zisku téměř 20
miliard korun za rok 2005. Celková kumulovaná ztráta z předchozích let tak vzrostla na 162,1 miliardy korun.
Loňskou ztrátu zavinilo hlavně posilování koruny vůči měnám, ve kterých má centrální banka uloženy devizové rezervy. Bez
těchto kurzových rozdílů by skončila v zisku 10,6 miliardy korun.
Vyplývá to z výroční zprávy o výsledku hospodaření ČNB za loňský rok, kterou na některé ze svých příštích schůzí projedná
Poslanecká sněmovna.
Samotná ztráta z kurzových rozdílů činila téměř 70 miliard korun. Naopak správa devizových rezerv znamenala zisk 20,5
miliardy korun.
ČNB loni získala od ministerstva financí 17 miliard korun jako zbývající část záruky z celkových 22,5 miliardy korun za
pohledávky, záruky a aktiva, která převzala v souvislosti se stabilizací bankovního sektoru.
Centrální banka také do konce loňského roku vyplatila téměř tři miliardy korun Československé obchodní bance. Tyto platby
souvisely se slibem odškodnění za případné ztráty, který ČSOB dostala v souvislosti s převzetím bývalé IPB.
Vláda v roce 2000 vystavila ČNB záruku a ta na její plnění dostala loni od ministerstva financí peníze.