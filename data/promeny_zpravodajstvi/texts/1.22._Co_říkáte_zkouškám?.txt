1.22. Co říkáte zkouškám?
TISK , Datum: 02.04.2007 , Zdroj: Mladá fronta DNES , Strana: 3 , Vytištěno: 171 085 , Prodáno: 144 292 , Infotype: Nepojmenováno , Datum importu:
01.01.0001 00:00 , Čtenost: 612 533 , Rubrika: Z  domova , Země: Česko , GRP: 6,81
Walter Bartoš
předseda školského výboru Sněmovny

„Hlavně matematika mi přišla těžší, ale já už jsem z toho vypadl. Ale děti se to učí, takže by to měly zvládnout. Kdybych si k
tomu sedl v klidu a měl víc času, asi bych to také zvládl. Obecně jsem proti testům. Každý by se měl dostat tam, kam se hlásí.
Takový test se dělá ve stresu, já jsem třeba musel odbíhat hlasovat. Žákovi se může stát, že právě kvůli stresu na takové
jednorázové zkoušce pohoří. To ho může poznamenat třeba na příštích deset let. Mnohem lepší je hodnotit děti formou výstupu
ze základní školy.“

Petr Fejk
ředitel pražské zoologické zahrady

„Co je to půlpáta litru? V životě jsem takové slovo neslyšel ani nečetl. Nutit chudáky děti něco takového znát, je jen zbytečná
buzerace. Proč se mají školáci učit něco, co nikdy nepoužijí? Řeč má sloužit k dorozumívání. Je dobré ukázat dospělým, co
jejich děti musí znát.
Uvědomil jsem si, kolik zbytečností je jim vtloukáno do hlavy. A také to ukazuje, jací jsme. Lpíme na encyklopedických
znalostech, které jsou nám v životě úplně k ničemu.“

Petr Pavlíček
ředitel Mendelova gymnázia v Opavě

„Všeobecné testy bych vytvořil jinak – místo naučených faktů bych zařadil úlohy, u kterých žák musí použít logické uvažování.
Testy jsou na místě, když je na střední škole velký převis uchazečů.
A nemá smysl, aby byly jednoduché, musí se najít nějaký filtr. My bereme ty, kteří se u přijímacích zkoušek umístí nejlépe.“