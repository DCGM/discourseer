1.3. Test MF DNES: Přijímačky jsou těžké i pro dospělé
TISK , Datum: 02.04.2007 , Zdroj: Mladá fronta DNES , Strana: 1 , Autor: JAN MATES , Vytištěno: 171 085 , Prodáno: 144 292 , Infotype: Nepojmenováno ,
Datum importu: 01.01.0001 00:00 , Čtenost: 612 533 , Rubrika: Titulní  strana , Země: Česko , GRP: 6,81
Praha - Je to z Prahy blíž do Berlína, nebo do Košic? Mohli se setkat Jan Neruda s Vítězslavem Nezvalem? A kolik je půlpáta
litru? Nad takovými otázkami si lámou hlavu žáci pátých a devátých tříd u přijímacích zkoušek na střední školy.
Ty letošní začínají už za tři týdny. MF DNES se proto rozhodla vyzkoušet, jak by si s nimi poradili dospělí. Oslovila
vysokoškolské pedagogy, ředitele středních škol, poslance, hejtmany, manažery i vyučené řemeslníky bez maturity.
Dvaasedmdesát lidí souhlasilo, že si testy z češtiny, matematiky a všeobecného přehledu vyzkoušejí. Dospělí se nad tím, co
musí znát děti od deseti do patnácti let, pěkně zapotili.
Největší potíže jim dělala matematika. „Překvapilo mě, že jsem nedopadl nejlépe. Jako absolvent matematickofyzikální fakulty
jsem si věřil,“ posteskl si ředitel Plzeňské teplárenské Tomáš Drápela, když mu nevyšla rovnice.
Někteří naopak překvapili sami sebe tím, co všechno jim od školních let zůstalo v paměti. Třeba poslankyně zelených Olga
Zubová „vyšvihla“ druhy přísudků a správně určila i větný člen doplněk.
Až na jedinou výjimku – zástupkyni ředitele gymnázia v Uherském Hradišti – neměl nikdo plný počet bodů. Ředitel jednoho
plzeňského gymnázia dosáhl velmi hubeného výsledku, když měl správně necelou třetinu odpovědí.
Ale celkově ředitelé středních škol dopadli nejlépe s průměrnou úspěšností těsně pod 70 procenty. Za nimi skončili
vysokoškolští učitelé, manažeři, politici a úředníci. Nejhorší, i když stále slušný výsledek měli vyučení dělníci a řemeslníci.

Další informace na str. A2 a A3

* Jak dopadl test

MF DNES zkoušela, jak by dospělí dopadli v přijímacím testu na střední školy.
Nejlépe dopadli ředitelé středních škol
Plný počet bodů získala jediná zkoušená
Nejlepší výsledky byly v testu všeobecného přehledu
Největší potíže měli řešitelé s matematikou a větným rozborem
Nejčastější dojem: děti biflují znalosti, které neupotřebí