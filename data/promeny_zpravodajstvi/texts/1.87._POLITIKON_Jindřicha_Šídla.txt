1.87. POLITIKON Jindřicha Šídla
TISK , Datum: 02.04.2007 , Zdroj: Hospodářské noviny , Strana: 3 , Vytištěno: 74 846 , Prodáno: 60 258 , Infotype: Nepojmenováno , Datum importu:
01.01.0001 00:00 , Čtenost: 152 984 , Rubrika: Z  domova , Země: Česko , GRP: 1,70
A o jakých tématech se začne po včerejších Otázkách Václava Moravce mluvit?
Třeba o fotbalových reprezentantech, jejich povedeném večírku a objednaných prostitutkách? Ne že by se o tom všude
nemluvilo už týden, ovšem pojďme se na to podívat tak nějak jinak, úplně seriózně. Půhodinka na začátku hlavní politické
debaty televize veřejné služby bude tak akorát – co jiného podstatného se v téhle zemi taky děje, že?
Hodit se bude psycholog, Humhal ne, ten je všude, takže Cyril Höschl, to je záruka, vezmeme to jak fenomén »novodobých
gladiátorů«.
Žádný bulvár, žádné pikantnosti, takže ta holka z Šípu nám to tam zase celé popíše, jak to Ujfaluši platil na recepci a co o ní
říkali, když je šmírovala za dveřmi pokoje, ale to jen abychom věděli, o čem se mluví, no, dobře, ještě tam můžeme dát titulní
strany, to ovšem čistě pro ilustraci.
Höschl určitě řekne, že fotbal hraje důležitou roli ve společnosti a že ten milion pokuty je vlastně cosi jako »odpustek«, čímž to
dostane širší přesah. A ještě by se tam mělo dostat, že fotbal je jenom odrazem společnosti, což určitě řekne šéf reprezentace
Vlastimil Košťál a máme to.
Hlavně si ale uchovat odstup. »Není to vlastně příběh pokrytectví?« zeptá se znepokojeně moderátor. Klid, koho by to mohlo
napadnout.

: Autor je vedoucím redaktorem domácího oddělení HN