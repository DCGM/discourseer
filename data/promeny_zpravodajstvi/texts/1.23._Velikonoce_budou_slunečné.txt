1.23. Velikonoce budou slunečné
TISK , Datum: 02.04.2007 , Zdroj: Právo , Strana: 1 , Autor: (ČTK) , Vytištěno: 211 017 , Prodáno: 153 477 , Infotype: Nepojmenováno , Datum importu:
01.01.0001 00:00 , Čtenost: 274 441 , Rubrika: Titulní  strana , Země: Česko , GRP: 3,05
PRAHA – Počasí o nadcházejících Velikonocích by mělo přát výletům. Bude poměrně slunečno a objeví se nanejvýš jen drobné
přeháňky.
Po celý duben se lidé mohou těšit na jarní teploty, které ve dne zřejmě neklesnou pod deset stupňů, v noci spadnou v
některých dnech k nule. Pršet má méně, než je dlouhodobý průměr, uvádí ve své měsíční předpovědi Český
hydrometeorologický ústav.
(Pokračování na str. 4)

(Pokračování ze str. 1)
V prvních deseti dubnových dnech se ve dne vyšplhá rtuť teploměru na 12 až 17 stupňů, v noci bude pět až minus jeden
stupeň. Ve druhé dekádě měsíce bude oblačno až zataženo s občasným deštěm. Nejvyšší denní teploty vystoupí ke 14
stupňům, po ránu by mělo být kolem osmi stupňů. Od 20. dubna by se mělo začít zase vyjasňovat, srážky budou ubývat.
Teploty se mohou ke konci měsíce dostat až na 18 stupňů, přes den by nemělo být chladněji než 12 stupňů. Zahrádkáři se v
posledních dubnových dnech nemusí obávat přízemních mrazíků.
Celkově bude podle meteorologů duben srážkově slabším měsícem.