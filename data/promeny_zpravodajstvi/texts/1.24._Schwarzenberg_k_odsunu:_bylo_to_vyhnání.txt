1.24. Schwarzenberg k odsunu: bylo to vyhnání
TISK , Datum: 02.04.2007 , Zdroj: Právo , Strana: 1 , Autor: (ČTK, DPA, gö) , Vytištěno: 211 017 , Prodáno: 153 477 , Infotype: Nepojmenováno , Datum
importu: 01.01.0001 00:00 , Čtenost: 274 441 , Rubrika: Titulní  strana , Země: Česko , GRP: 3,05
Za vyhnání označil ministr zahraničí ČR Karel Schwarzenberg poválečný odsun Němců z českých zemí. V obsáhlém rozhovoru
pro víkendové vydání německého deníku Berliner Zeitung uvedl,že by se to nemělo popírat.
„To, co se v roce 1945 stalo, přirozeně bylo vyhnání,“ odpověděl Schwarzenberg na otázku, zda přijímá fakt, že Němci odsunutí
z Československa hovoří o „vyhnání“. „Je nesmysl to popírat. Byl jsem vždycky pro to, aby se věci nazývaly pravým jménem.“
Vše, co se tehdy stalo, bylo podle ministra „strašlivé“.
„Na druhé straně je třeba si uvědomovat, že tomu něco předcházelo,“ poukázal Schwarzenberg na druhou světovou válku,
kterou rozpoutali němečtí nacisté.
Šéf české diplomacie dále uvedl, že rozumí tomu, že lidé chtějí vědět, co se stalo jejich prarodičům. Je ale proti tomu, když se to
politicky využívá.
„Konečně bychom se měli zabývat současností a budoucností,“ nabádá Schwarzenberg. Jakákoli instrumentalizace dějin podle
něj vede ke katastrofě. „Taková je zkušenost 20. století,“ upozornil.
Termín vyhnání užíval i exprezident Václav Havel. Běžně s ním operují Sudetoněmecký landsmanšaft, Svaz vyhnanců a část
německého politického spektra. Čeští historikové, vycházející z textu dohod vítězných mocností z Postupimi, který mluví o
transferu, používají slovo odsun.
V české verzi česko-německé deklarace z roku 1997 figuruje termín odsun, v německé verzi pak jednou vyhnání (Vertreibung)
a jednou vysídlení (Aussiedlung).

Politici udiveni

Čeští politici napříč spektrem jsou vyjádřením šéfa české diplomacie překvapeni.
„To jenom ukazuje, že tato vláda je připravena k jakékoliv revizi čehokoliv, co v české politice bylo pevné a konstantní,“ řekl
včera na dotaz Práva šéf ČSSD Jiří Paroubek. Europoslanec Jan Zahradil (ODS) se podle svých slov uklidnil poté, co si přečetl
celý článek. „Kontext je v zásadě v tom hlavním koridoru české zahraniční politiky, tedy neotvírat minulost, nezpochybňovat
věci,“ sdělil Právu.
Nicméně ministrův výrok o vyhnání už je podle Zahradila mimo zmíněný koridor. „To není výrok, ke kterému by se ODS hlásila,“
řekl s tím, že to říká jako člen grémia občanských demokratů.
(Pokračování na str. 2)

(Pokračování ze str. 1)
Nedělal by z toho ale podle svých slov tragédii. „Někteří z nás říkali před nástupem pana ministra do funkce, že možná má
trochu sníženou citlivost k některým aspektům. Teď se to možná potvrzuje,“ dodal Zahradil.
Soudí, že na „podobné úlety“ šéfa diplomacie si asi bude třeba zvyknout vzhledem k tomu, jak „svérázným zjevem české politiky
je“.
Místopředseda KSČM Jiří Dolejš soudí, že Schwarzenberg výrokem překročil stav, který byl dosažen česko-německou
deklarací. „Jde o zbytečné otevírání starých bolestí,“ dodal.