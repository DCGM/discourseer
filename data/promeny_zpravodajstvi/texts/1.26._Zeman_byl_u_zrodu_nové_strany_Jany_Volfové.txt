1.26. Zeman byl u zrodu nové strany Jany Volfové
TISK , Datum: 02.04.2007 , Zdroj: Právo , Strana: 1 , Autor: Jiří Jíra , Vytištěno: 211 017 , Prodáno: 153 477 , Infotype: Nepojmenováno , Datum importu:
01.01.0001 00:00 , Čtenost: 274 441 , Rubrika: Titulní  strana , Země: Česko , GRP: 3,05
Expremiér Miloš Zeman a bývalá poslankyně soc. dem. Jana Volfová se v sobotu podle očekávání stali „rodiči“ nové politické
strany.
Narodila se v Jihlavě, nese název Strana důstojného života (SDŽ) a její předsedkyní se stala Volfová, zatímco Zeman, který
nedávno opustil ČSSD a bydlí třicet kilometrů od Jihlavy, vymyslel název a bude Volfové radit.
„Dění na politické scéně tady dnes opravdu komentovat nebudu,“ poznamenal Zeman po svém příjezdu. „Slíbil jsem, že přijedu,
když se Jana Volfová stane předsedkyní, proto jsem tady,“ řekl host sjezdu, jehož vítaly fanfáry.
V předsednictvu sjezdu seděl jako host bývalý ministr školství a exposlanec soc. dem. Eduard Zeman.
Volba Volfové předsedkyní nebyla překvapivá. Jediná kandidátka získala 136 hlasů od 149 hlasujících ze 158 delegátů, třináct
hlasovacích lístků bylo neplatných.

O názvu se hlasovalo

Název strany vybírali delegáti z pěti návrhů. Jasně nejvíc hlasů, 115, získal ten, který poradil právě Zeman. Ten členství v nové
straně už dříve odmítl a na tom trvá, radit Volfové bude ale nejspíš i do budoucna.
„Milošovi Zemanovi budu vděčná za každou radu,“ ujišťovala Volfová.
Do její nové strany zatím nechce ani poslanec Miloš Melčák, který byl vyloučen z ČSSD kvůli toleranci pravicové vlády Mirka
Topolánka. Během sjezdu poslal přesto dvě pozdravné textové zprávy. Neúčast mezi pozvanými hosty omluvil rodinnou
oslavou. Na sjezdu se neobjevil žádný poslanec ČSSD.
Místopředseda soc. dem. Zdeněk Škromach vylučuje, že by mohl někdo z poslanců přeběhnout k Volfové. „Určitě chtějí být
znovu zvoleni do parlamentu a určitě se budou držet strany, která jim tu možnost dává,” řekl Právu.
Předsedu ČSSD Jiřího Paroubka překvapilo, že se Volfová, která je obviněna policií z porušování povinností při správě cizího
majetku, pouští do nového projektu. „Myslel jsem si, že presumpce viny je respektovaná alespoň levicovými politiky, což zřejmě
Jana Volfová není,“ řekl.